---
TOCTitle: 891861
Title: Advisory Microsoft sulla sicurezza 891861
ms:assetid: 891861
ms:contentKeyID: 61239782
ms:mtpsurl: 'https://technet.microsoft.com/it-IT/library/891861(v=Security.10)'
author: SharonSears
ms.author: SharonSears
---

Security Advisory

Advisory Microsoft sulla sicurezza 891861
=========================================

Rilascio del rollup di aggiornamento 1 per Windows 2000 Service Pack 4 (SP4)
----------------------------------------------------------------------------

Data di pubblicazione: martedì 28 giugno 2005

Con il presente advisory viene comunicata la disponibilità del rollup di aggiornamento 1 per Windows 2000 Service Pack 4 (SP4). Il rollup di aggiornamento consente di aumentare facilmente la protezione dei sistemi Windows 2000, di mantenerli aggiornati e di creare nuove immagini per la distribuzione.
Questo rollup contiene tutti gli aggiornamenti prodotti per Windows 2000 dal rilascio dell'SP4 al 30 aprile 2005, la data in cui tutti i contenuti del rollup di aggiornamento sono stati bloccati per essere sottoposti al test finale da parte di Microsoft e a beta testing presso le sedi di clienti esterni. Il rollup di aggiornamento contiene anche determinati aggiornamenti che consentono una migliore protezione e affidabilità del sistema, una riduzione dei costi di supporto e l'integrazione con l'attuale generazione di hardware per PC.
Consigliamo a tutti i clienti Windows 2000 SP4 di installare questo aggiornamento. Per ulteriori informazioni, vedere l’[articolo della Microsoft Knowledge Base 891861](http://support.microsoft.com/kb/891861)

### Informazioni generali

Cenni preliminari
-----------------

<span></span>
**Scopo dell'advisory:** rendere nota la disponibilità e chiarire lo scopo del rollup di aggiornamento 1 per Windows 2000 Service Pack 4 (SP4).

**Stato dell'advisory:** l'articolo della Microsoft Knowledge Base e il relativo aggiornamento sono già stati pubblicati.

**Raccomandazioni:** leggere attentamente l'articolo della Knowledge Base indicato e applicare il rollup di aggiornamento in base alle necessità.

| Riferimenti                                 | Identificazione                                  |
|---------------------------------------------|--------------------------------------------------|
| **Articolo della Microsoft Knowledge Base** | [891861](http://support.microsoft.com/kb/891861) |

In questo advisory vengono presi in esame i seguenti prodotti software.

|                                       |
|---------------------------------------|
| Software correlato                    |
| Microsoft Windows 2000 Service Pack 4 |

Domande frequenti
-----------------

<span></span>
**Qual è lo scopo di questo advisory?**
Rendere nota la disponibilità e chiarire lo scopo del rollup di aggiornamento 1 per Windows 2000 Service Pack 4 (SP4).

**Come viene indicato il rollup di aggiornamento 1 per Windows SP4 nel sito Web di Windows Update?**
Il rollup di aggiornamento 1 per Windows SP4 è un aggiornamento ad alta priorità sul sito Web di Windows Update e viene elencato nella categoria degli aggiornamenti importanti e dei Service Pack. Nei prossimi mesi, Windows Update eseguirà la transizione dei clienti Windows 2000 a una nuova versione di Windows Update, al termine della quale il rollup di aggiornamento 1 verrà elencato nella categoria degli aggiornamenti ad alta priorità.

**È necessario installare il rollup di aggiornamento 1 anche se i sistemi Windows 2000 SP4 sono sempre stati aggiornati?**
Sì. Il rollup di aggiornamento 1 contiene correzioni aggiuntive importanti in file mai inclusi nei singoli aggiornamenti per la protezione precedenti, come descritto nell'articolo della Knowledge Base. Il rollup di aggiornamento contiene inoltre modifiche aggiuntive che consentono una migliore protezione e affidabilità del sistema, una riduzione dei costi di supporto e l'integrazione con l'attuale generazione di hardware per PC. In alcuni casi, i singoli file binari rilasciati nei precedenti aggiornamenti per la protezione potrebbero essere stati aggiornati tramite correzioni rapide individuali per risolvere problemi minori di compatibilità presenti in quei precedenti aggiornamenti che riguardano particolari clienti. Le ultime versioni di tali file sono incluse nel rollup di aggiornamento.
Di conseguenza, anche se il sistema è completamente aggiornato con versioni precedenti per la protezione, Windows Update rileva e applica comunque il rollup di aggiornamento. I clienti che utilizzano soluzioni di distribuzione gestita degli aggiornamenti per la protezione dovrebbero valutare la possibilità di distribuire il rollup di aggiornamento 1 nella propria infrastruttura

**Il rollup di aggiornamento 1 per Windows 2000 SP4 sarà distribuito tramite Aggiornamenti automatici?**
Inizialmente, il rollup di aggiornamento non sarà distribuito tramite Aggiornamenti automatici a causa dell'imminente transizione per i clienti Windows 2000 alla nuova versione di Windows Update. Dopo il completamento di tale transizione, previsto per la prima metà di luglio 2005, Aggiornamenti automatici sarà abilitato per il rollup di aggiornamento.

Interventi consigliati
----------------------

<span></span>
**Rileggere l'articolo della Microsoft Knowledge Base associato al presente advisory**

Consigliamo a tutti i clienti Windows 2000 SP4 di installare questo aggiornamento. Per ottenere ulteriori informazioni su questo rilascio, vedere l'[articolo della Microsoft Knowledge Base 891861](http://support.microsoft.com/kb/891861).
Per ulteriori informazioni sulla terminologia utilizzata nel presente advisory, ad esempio *correzione rapida*, vedere l'[articolo della Microsoft Knowledge Base 824684](http://support.microsoft.com/kb/824684).

### Altre informazioni

**Risorse:**

-   Per inviare un commento, completare il modulo nel seguente [sito Web](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
-   Per usufruire dei servizi del supporto tecnico negli Stati Uniti e in Canada, visitare il sito del [Servizio Supporto Tecnico Clienti Microsoft](http://go.microsoft.com/fwlink/?linkid=21131). Per ulteriori informazioni sulle opzioni di supporto disponibili, visitare il [sito Web Microsoft Guida in linea e supporto](http://support.microsoft.com).
-   I clienti internazionali possono ottenere assistenza tecnica presso le filiali Microsoft locali. Per ulteriori informazioni su come contattare Microsoft per ottenere supporto internazionale, visitare il [sito Web del supporto internazionale](http://go.microsoft.com/fwlink/?linkid=21155).
-   Nel sito Web [Sicurezza di Microsoft TechNet](http://www.microsoft.com/italy/technet/security/default.mspx) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità:**

Le informazioni disponibili in questo advisory sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   Data di pubblicazione: 28 giugno 2005

*Built at 2014-04-18T01:50:00Z-07:00*
