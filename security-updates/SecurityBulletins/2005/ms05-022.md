---
TOCTitle: 'MS05-022'
Title: 'Bollettino Microsoft sulla sicurezza MS05-022 - Critico'
ms:assetid: 'ms05-022'
ms:contentKeyID: 61240108
ms:mtpsurl: 'https://technet.microsoft.com/it-IT/library/ms05-022(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS05-022 - Critico
=======================================================

Una vulnerabilità in MSN Messenger può portare all'esecuzione di codice in modalità remota (896597)
---------------------------------------------------------------------------------------------------

Data di pubblicazione: martedì 12 aprile 2005 | Aggiornamento: mercoledì 21 gennaio 2009

**Data di pubblicazione:** 12 aprile 2005
**Versione:** 1.0

**Riepilogo**

**Destinatari:** clienti che utilizzano MSN Messenger

**Effetti della vulnerabilità:** esecuzione di codice in modalità remota

**Livello di gravità massimo:** critico

**Raccomandazioni:** è consigliabile applicare immediatamente l'aggiornamento.

**Aggiornamenti per la protezione sostituiti:** questo bollettino sostituisce un aggiornamento per la protezione precedente. Per un elenco completo, vedere la sezione Domande frequenti di questo bollettino.

**Avvertenze:** nessuna

**Software verificato e posizioni per il download dell'aggiornamento per la protezione:**

**Software interessato:**

-   MSN Messenger 6.2 – [Download dell'aggiornamento](http://www.microsoft.com/downloads/details.aspx?familyid=12750556-d4d0-42d6-9f05-1ff3c799bb10)

**Software non interessato:**

-   MSN Messenger 7.0

I prodotti software inclusi nell'elenco sono stati sottoposti a test per determinare se tali versioni sono interessate dalla vulnerabilità. Le altre versioni non includono più il supporto degli aggiornamenti per la protezione o potrebbero non essere interessate dal problema. Per informazioni sulla disponibilità del supporto per il prodotto e la versione in uso, visitare il [sito Web di Microsoft Ciclo di vita del supporto](http://support.microsoft.com/default.aspx?scid=fh;%5Bln%5D;lifecycle).

### Informazioni generali

Riepilogo
---------

<span></span>
**Riepilogo:**

L'aggiornamento risolve una vulnerabilità scoperta di recente e segnalata privatamente a Microsoft. Tale vulnerabilità è descritta nella sezione "Dettagli della vulnerabilità" del presente bollettino.

Sfruttando questa vulnerabilità, un hacker potrebbe assumere il pieno controllo del sistema interessato. riuscendo quindi a installare programmi e visualizzare, modificare o eliminare dati oppure creare nuovi account con diritti utente completi.

**Livelli di gravità e identificatori della vulnerabilità:**

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Identificatori della vulnerabilità</strong></td>
<td style="border:1px solid black;"><strong>Effetti della vulnerabilità</strong></td>
<td style="border:1px solid black;"><strong>MSN Messenger 6.2</strong></td>
</tr>
<tr class="even">
<td style="border:1px solid black;">Vulnerabilità in MSN Messenger - <a href="http://www.cve.mitre.org/cgi-bin/cvename.cgi?name=can-2005-0562">CAN-2005-0562</a></td>
<td style="border:1px solid black;">Esecuzione di codice in modalità remota<br />
</td>
<td style="border:1px solid black;">Critico<br />
</td>
</tr>
<tr class="odd">
<td style="border:1px solid black;"><strong>Livello di gravità aggregato per tutte le vulnerabilità</strong></td>
<td style="border:1px solid black;"></td>
<td style="border:1px solid black;"><strong>Critico</strong><br />
</td>
</tr>
</tbody>
</table>
 

La [classificazione della gravità](http://technet.microsoft.com/security/bulletin/rating) si basa sui tipi di sistemi interessati dalla vulnerabilità, sui modelli di distribuzione più comuni e sui potenziali effetti del problema in tali ambienti.

Domande frequenti relative a questo aggiornamento per la protezione
-------------------------------------------------------------------

<span></span>
**Quali aggiornamenti sostituisce questo bollettino?**
Questo aggiornamento per la protezione sostituisce un aggiornamento per la protezione precedente. Gli ID dei bollettini sulla sicurezza e i sistemi operativi interessati sono elencati nella tabella che segue.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>ID bollettino</strong></td>
<td style="border:1px solid black;"><strong>MSN Messenger 6.2</strong></td>
</tr>
<tr class="even">
<td style="border:1px solid black;"><strong>MS05-009</strong></td>
<td style="border:1px solid black;">Sostituito<br />
</td>
</tr>
</tbody>
</table>
 

**È possibile utilizzare Microsoft Baseline Security Analyzer (MBSA) per verificare se è necessario installare questo aggiornamento?**
No. MBSA non supporta MSN Messenger e quindi non consente di rilevare se l'aggiornamento per questo programma è realmente necessario. Tuttavia, Microsoft ha sviluppato una versione di [Enterprise Update Scanning Tool (EST)](http://support.microsoft.com/kb/894193) che consente di determinare se è necessario installare l'aggiornamento per la protezione di MSN Messenger.
Per informazioni dettagliate sui programmi che non è attualmente possibile analizzare con MBSA, vedere l'[articolo della Microsoft Knowledge Base 306460](http://support.microsoft.com/kb/306460). Per ulteriori informazioni su MBSA, visitare il [sito Web MBSA](http://go.microsoft.com/fwlink/?linkid=21134).

**Che cos'è Enterprise Update Scanning Tool (EST)?**
Nell'ambito del continuo impegno nella creazione di strumenti di rilevamento dei problemi descritti nei bollettini sulla sicurezza, Microsoft rende disponibile uno strumento di rilevamento autonomo da utilizzare nei casi in cui Microsoft Baseline Security Analyzer (MBSA) e lo strumento di rilevamento di Microsoft Office non siano in grado di rilevare se è necessario installare un aggiornamento durante il ciclo di rilascio Microsoft Security Response Center (MSRC). Questo strumento di rilevamento autonomo è Enterprise Update Scanning Tool (EST) ed è destinato agli amministratori aziendali. La creazione di uno strumento di rilevamento Enterprise Update Scanning Tool per un bollettino specifico consente ai clienti di eseguire lo strumento dall'interfaccia della riga di comando e di visualizzare i risultati all'interno di un file di output XML. Al fine di agevolarne l'utilizzo, allo strumento è allegata la relativa [documentazione dettagliata](http://support.microsoft.com/kb/894193). È inoltre disponibile una versione dello strumento destinata agli amministratori di SMS che offre un funzionamento integrato con la soluzione SMS.

**È possibile utilizzare una versione di Enterprise Update Scanning Tool (EST) per verificare se è necessario installare questo aggiornamento?**
Sì. Microsoft ha creato una versione di Enterprise Update Scanning Tool (EST) che verifica se è necessario installare l'aggiornamento. Per ulteriori informazioni sulla versione di Enterprise Update Scanning Tool rilasciata questo mese, vedere il seguente [sito Web Microsoft](http://support.microsoft.com/kb/894193). Per informazioni dettagliate sul deployment della versione di Enterprise Update Scanning Tool rilasciata questo mese, vedere il seguente [sito Web Microsoft](http://support.microsoft.com/kb/894193).

I clienti di SMS possono inoltre ottenere una versione dello strumento dal seguente [sito Web Microsoft](http://support.microsoft.com/kb/894154). Lo strumento può essere reso disponibile per i clienti di SMS anche sul [sito Web SMS](http://www.microsoft.com/italy/smserver/default.mspx).

**È possibile utilizzare Systems Management Server (SMS) per verificare se è necessario installare questo aggiornamento?**
No. SMS utilizza MBSA per il rilevamento e MBSA non è in grado di rilevare questo aggiornamento. Per ulteriori informazioni su SMS, visitare il [sito Web SMS.](http://www.microsoft.com/italy/smserver/default.mspx)

Esiste tuttavia una versione di Enterprise Update Scanning Tool destinata agli amministratori di SMS che offre un funzionamento integrato con la soluzione SMS ed è disponibile sul seguente [sito Web Microsoft](http://support.microsoft.com/kb/894154).

Per il rilevamento delle versioni di Microsoft Windows e degli altri prodotti Microsoft interessati, è necessario Security Update Inventory Tool. Per ulteriori informazioni sulle limitazioni di Security Update Inventory Tool, consultare l'[articolo della Microsoft Knowledge Base 306460](http://support.microsoft.com/kb/306460).

Per ulteriori informazioni su SMS, visitare il [sito Web SMS](http://www.microsoft.com/italy/smserver/default.mspx).

Per il deployment dell'aggiornamento è possibile utilizzare le funzionalità di [inventario e distribuzione del software](http://support.microsoft.com/kb/306460) disponibili in SMS.

Dettagli della vulnerabilità
----------------------------

<span></span>
#### Vulnerabilità in MSN Messenger - CAN-2005-0562:

In MSN Messenger, esiste una vulnerabilità legata all'esecuzione di codice in modalità remota che potrebbe consentire a un hacker in grado di sfruttare questa vulnerabilità di assumere pieno controllo del sistema interessato.

#### Fattori attenuanti della vulnerabilità in MSN Messenger - CAN-2005-0562:

Per impostazione predefinita, MSN Messenger non consente la ricezione di messaggi da parte di utenti anonimi. Un hacker dovrebbe prima indurre un utente ad aggiungerlo nel proprio elenco dei contatti.

#### Soluzioni alternative per la vulnerabilità in MSN Messenger - CAN-2005-0562:

Microsoft ha verificato le soluzioni alternative seguenti. Sebbene queste soluzioni alternative non eliminino la vulnerabilità sottostante, consentono di bloccare gli attacchi noti. Se una soluzione alternativa riduce la funzionalità, viene identificata nella sezione seguente.

-   Verificare tutti i contatti presenti nell'elenco e rimuovere o bloccare quelli non noti, non attendibili o non più necessari.
-   Non accettare trasferimenti di file da contatti non noti o non attendibili.
-   Bloccare l'accesso a MSN Messenger e Web Messenger negli ambienti aziendali.
-   Bloccare l'accesso alla porta in uscita 1863 negli ambienti aziendali. Quando viene stabilita una connessione diretta, MSN Messenger Service viene connesso tramite la porta 1863. Quando è impossibile stabilire una connessione diretta, MSN Messenger Service viene connesso tramite la porta 80.
-   Bloccare l'accesso HTTP a **gateway.messenger.hotmail.com**. Per bloccare l'accesso a MSN Web Messenger è inoltre necessario bloccare l'accesso HTTP a **webmessenger.msn.com**.

    **Effetto della soluzione alternativa**: i client MSN Messenger non potranno connettersi alla rete MSN Messenger.

#### Domande frequenti relative alla vulnerabilità in MSN Messenger - CAN-2005-0562:

**MSN Messenger 7.0 versione beta è esposto a questa vulnerabilità?**
Sì. La vulnerabilità è stata segnalata dopo il rilascio della versione beta di MSN Messenger 7.0. Se si utilizza la versione beta, è consigliabile effettuare l'aggiornamento alla versione definitiva di MSN Messenger 7.0 che non è vulnerabile**.**

**Qual è la portata o l'impatto di questa vulnerabilità?**
**Si tratta di** una vulnerabilità legata all'esecuzione di codice in modalità remota. Sfruttando questa vulnerabilità, un hacker potrebbe assumere il pieno controllo del sistema interessato.

**Quali sono le cause di questa vulnerabilità?**
MSN Messenger è in grado di visualizzare e leggere i file nel formato immagine GIF. Un'immagine GIF non valida con larghezza e altezza non corrette potrebbe non essere elaborata correttamente da MSN Messenger.

**Che cos'è il formato GIF?**
GIF significa Graphic Interchange Format. ed è un formato meno recente che supporta 256 colori e pertanto era compatibile con le schede video a 8 bit. Oggi è stato in gran parte sostituito dai formati grafici PNG e TIF.

**A quali attacchi viene esposto il sistema a causa di questa vulnerabilità?**
Sfruttando questa vulnerabilità, un hacker potrebbe assumere il pieno controllo del sistema interessato**.**

**Quali capacità sono necessarie per sfruttare questa vulnerabilità?**
Un hacker può sfruttare questa vulnerabilità inducendo un utente a inserirlo nell'elenco dei contatti e inviando un'emoticon o un'immagine visualizzata appositamente predisposta**.**

**Quali sono i sistemi principalmente interessati da questa vulnerabilità?**
I sistemi più esposti sono le workstation e i server terminal. I server potrebbero essere maggiormente a rischio se si consente agli utenti privi di credenziali amministrative sufficienti di accedere ai server e di eseguire programmi. Tuttavia, le procedure consigliate scoraggiano fortemente questa attribuzione di privilegi**.**

**Windows 98, Windows 98 Second Edition e Windows Millennium Edition sono interessati dalla vulnerabilità in modo critico?**
Sì. Se si utilizza una versione interessata di MSN Messenger, è necessario installare la versione aggiornata di questo programma.

**Quali sono gli scopi dell'aggiornamento?**
L'aggiornamento elimina la vulnerabilità modificando il modo in cui MSN Messenger convalida i file GIF prima dell'elaborazione.

**Al momento del rilascio di questo bollettino le informazioni sulla vulnerabilità erano disponibili pubblicamente?**
No. Microsoft ha ricevuto informazioni sulla vulnerabilità da fonti private.

**Qual è la relazione tra questa vulnerabilità e la vulnerabilità nell'elaborazione del formato PNG corretta dal bollettino MS05-009?**
Entrambe le vulnerabilità riguardano i formati di file grafici. Tuttavia, questo aggiornamento corregge una nuova vulnerabilità associata a un diverso tipo di formato di file grafico che non era affrontata nel bollettino MS05-009. MS05-009 consente di proteggere il sistema dalle vulnerabilità in esso illustrate, ma non dalla vulnerabilità trattata nel presente bollettino. Questo aggiornamento sostituisce quello fornito con il bollettino MS05-009 per MSN Messenger.

Informazioni sull'aggiornamento per la protezione
-------------------------------------------------

<span></span>
**Software interessato:**

Per informazioni sull'aggiornamento per la protezione specifico per il software interessato, fare clic sul collegamento corrispondente:

#### MSN Messenger 6.2

**Prerequisiti**
Per installare questo aggiornamento per la protezione è necessario MSN Messenger 6.2.

**Necessità di riavvio**

L’aggiornamento può richiedere il riavvio del computer.

**Informazioni per la rimozione**

L'aggiornamento non può essere disinstallato.

**Verifica dell'installazione dell'aggiornamento**

Per verificare che un aggiornamento per la protezione sia installato nel sistema interessato attenersi alla seguente procedura:

1. In MSN Messenger fare clic su ? e scegliere Informazioni su.

2. Controllare il numero di versione.

Se il numero di versione è 6.2.208 o successivo, l'aggiornamento è stato installato.

### Altre informazioni

**Ringraziamenti**

Microsoft [ringrazia](http://technet.microsoft.com/security/bulletin/policy) i seguenti utenti per aver collaborato con noi al fine di proteggere i sistemi dei clienti:

-   *hongzhenzhou* per aver segnalato la vulnerabilità in MSN Messenger (CAN-2005-0562).

**Download di altri aggiornamenti per la protezione:**

Sono disponibili aggiornamenti per altri problemi di protezione nei seguenti siti:

-   Gli aggiornamenti per la protezione sono disponibili nell'[Area download Microsoft](http://www.microsoft.com/downloads/results.aspx?displaylang=it&freetext=security_patch) ed è possibile individuarli in modo semplice eseguendo una ricerca con la parola chiave "security\_patch".
-   Gli aggiornamenti per i sistemi consumer sono disponibili nel [sito Web Windows Update](http://go.microsoft.com/fwlink/?linkid=21130).

**Supporto tecnico:**

Per usufruire dei servizi del supporto tecnico negli Stati Uniti e in Canada, visitare il sito del [Supporto Tecnico Microsoft](http://go.microsoft.com/fwlink/?linkid=21131). Le chiamate al supporto tecnico relative agli aggiornamenti per la protezione sono gratuite.

I clienti internazionali possono ottenere assistenza tecnica presso le filiali Microsoft locali. Gli interventi di assistenza relativi agli aggiornamenti per la protezione sono gratuiti. Per ulteriori informazioni su come contattare Microsoft per ottenere supporto, visitare il [sito Web del supporto internazionale](http://go.microsoft.com/fwlink/?linkid=21155).

**Fonti di informazioni sulla sicurezza:**

Nella sezione dedicata alla sicurezza del sito Web [Microsoft TechNet](http://www.microsoft.com/italy/technet/security/default.mspx) sono disponibili ulteriori informazioni sulla protezione e la sicurezza dei prodotti Microsoft.

[Microsoft Software Update Services](http://go.microsoft.com/fwlink/?linkid=21133)

[Microsoft Baseline Security Analyzer](http://go.microsoft.com/fwlink/?linkid=21134) (MBSA)

[Windows Update ](http://go.microsoft.com/fwlink/?linkid=21130)

Catalogo di Windows Update: per ulteriori informazioni sul catalogo di Windows Update, vedere l'[articolo della Microsoft Knowledge Base 323166](http://support.microsoft.com/kb/323166).

[Office Update ](http://go.microsoft.com/fwlink/?linkid=21135)

**Software Update Services:**

Microsoft Software Update Services (SUS) consente agli amministratori di eseguire in modo rapido e affidabile il deployment dei più recenti aggiornamenti critici e per la protezione sia nei server basati su Windows 2000 e Windows Server 2003, sia nei computer desktop che eseguono Windows 2000 Professional o Windows XP Professional.

Per ulteriori informazioni su come eseguire il deployment di questo aggiornamento per la protezione con Software Update Services, visitare il sito Web [Software Update Services](http://go.microsoft.com/fwlink/?linkid=21133).

**Systems Management Server:**

Microsoft Systems Management Server (SMS) offre una soluzione aziendale altamente configurabile per la gestione degli aggiornamenti. Tramite SMS gli amministratori possono identificare i sistemi Windows che richiedono gli aggiornamenti per la protezione ed eseguire il deployment controllato di tali aggiornamenti in tutta l'azienda, con il minimo disturbo per gli utenti finali. Per ulteriori informazioni sull'utilizzo di SMS 2003 per la distribuzione degli aggiornamenti per la protezione, visitare il [sito Web SMS 2003 Security Patch Management](http://go.microsoft.com/fwlink/?linkid=22939). Gli utenti di SMS 2.0 possono inoltre utilizzare [Software Updates Service Feature Pack](http://go.microsoft.com/fwlink/?linkid=33340) per semplificare il deployment degli aggiornamenti per la protezione. Per ulteriori informazioni su SMS, visitare il [sito Web SMS](http://www.microsoft.com/italy/smserver/default.mspx).

**Nota** SMS utilizza Microsoft Baseline Security Analyzer, lo strumento di rilevamento di Microsoft Office ed Enterprise Update Scanning Tool per offrire il più ampio supporto possibile per il rilevamento e il deployment degli aggiornamenti inclusi nei bollettini sulla sicurezza. Alcuni aggiornamenti non possono essere tuttavia rilevati tramite questi strumenti. In questi casi, per applicare gli aggiornamenti a computer specifici è possibile utilizzare le funzionalità di inventario di SMS. Per ulteriori informazioni sulla procedura da utilizzare, visitare il seguente [sito Web](http://go.microsoft.com/fwlink/?linkid=33341). Per alcuni aggiornamenti per la protezione può essere necessario disporre di diritti amministrativi ed eseguire il riavvio del sistema. Per installare tali aggiornamenti è possibile utilizzare lo strumento Elevated Rights Deployment Tool, disponibile in [SMS 2003 Administration Feature Pack](http://go.microsoft.com/fwlink/?linkid=33387) e in [SMS 2.0 Administration Feature Pack](http://go.microsoft.com/fwlink/?linkid=21161).

**Dichiarazione di non responsabilità:**

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

V1.0 (12 aprile 2005): pubblicazione del bollettino

*Built at 2014-04-18T01:50:00Z-07:00*
