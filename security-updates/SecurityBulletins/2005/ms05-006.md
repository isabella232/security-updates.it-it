---
TOCTitle: 'MS05-006'
Title: 'Bollettino Microsoft sulla sicurezza MS05-006 - Medio'
ms:assetid: 'ms05-006'
ms:contentKeyID: 61240092
ms:mtpsurl: 'https://technet.microsoft.com/it-IT/library/ms05-006(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS05-006 - Medio
=====================================================

Una vulnerabilità in Windows SharePoint Services e SharePoint Team Services può consentire attacchi di Cross-Site Scripting e spoofing (887981)
-----------------------------------------------------------------------------------------------------------------------------------------------

Data di pubblicazione: martedì 8 febbraio 2005 | Aggiornamento: mercoledì 2 marzo 2005

**Data di pubblicazione:** 8 febbraio 2005
**Versione:** 1.0

#### Riepilogo

**Destinatari:** clienti che utilizzano Microsoft Windows SharePoint Services o SharePoint Team Services di Microsoft

**Effetti della vulnerabilità:** esecuzione di codice in modalità remota.

**Livello di gravità massimo:** moderato

**Raccomandazioni:** è consigliabile installare l'aggiornamento per la protezione.

**Aggiornamenti per la protezione sostituiti:** nessuno

**Avvertenze:** nessuna

**Software verificato e posizioni per il download dell'aggiornamento per la protezione:**

**Software interessato:**

-   Windows SharePoint Services – [Download dell'aggiornamento (KB887981)](http://www.microsoft.com/downloads/details.aspx?familyid=6bb93661-0ce7-46cf-b8bb-55546b58a2f2)
-   SharePoint Team Services di Microsoft – [Download dell'aggiornamento (KB890829)](http://www.microsoft.com/downloads/details.aspx?familyid=6be3f8ad-768e-4bcb-8eb3-ad74b576038c) – [Download dell'aggiornamento completo (KB890829)](http://www.microsoft.com/downloads/details.aspx?familyid=6be3f8ad-768e-4bcb-8eb3-ad74b576038c)

**Utenti di SharePoint Team Services:** Office XP Service Pack 2 per Office XP Web Components e Office XP Service Pack 3 per SharePoint Team Services sono entrambi esposti al problema. Tuttavia, l'aggiornamento per la protezione di Office XP Service Pack 2 per Office XP Web Components viene fornito unicamente come parte integrante dell'aggiornamento per la protezione completo di Office XP. Per ulteriori informazioni, consultare la sezione “Informazioni sull'aggiornamento per la protezione”.

I prodotti software inclusi nell'elenco sono stati sottoposti a test per determinare se tali versioni sono interessate dalla vulnerabilità. Le altre versioni non includono più il supporto degli aggiornamenti per la protezione o potrebbero non essere interessate dal problema. Per informazioni sulla disponibilità del supporto per il prodotto e la versione in uso, visitare il [sito Web di Microsoft Ciclo di vita del supporto](http://go.microsoft.com/fwlink/?linkid=21742).

### Informazioni generali

Riepilogo
---------

<span></span>
**Riepilogo:**

L'aggiornamento risolve una vulnerabilità scoperta di recente e segnalata privatamente a Microsoft. Nel software interessato, è presente una vulnerabilità di Cross-Site Scripting e spoofing che potrebbe essere sfruttata da un hacker per indurre un utente a eseguire uno script dannoso. Tale vulnerabilità è descritta nella sezione "Dettagli della vulnerabilità" del presente bollettino.

Sfruttando questa vulnerabilità, un hacker potrebbe apportare modifiche alle cache del browser Web e del server proxy intermedio, inserendovi contenuti di spoofing. La vulnerabilità potrebbe inoltre essere sfruttata per attacchi di Cross-Site Scripting.

Microsoft consiglia di applicare l'aggiornamento per la protezione.

**Livelli di gravità e identificatore della vulnerabilità:**

| Identificatori della vulnerabilità                                                                                                  | Effetti della vulnerabilità             | Windows SharePoint Services | SharePoint Team Services di Microsoft |
|-------------------------------------------------------------------------------------------------------------------------------------|-----------------------------------------|-----------------------------|---------------------------------------|
| Vulnerabilità di Cross-Site Scripting e spoofing - [CAN-2005-0049](http://www.cve.mitre.org/cgi-bin/cvename.cgi?name=can-2005-0049) | Esecuzione di codice in modalità remota | Moderato                    | Moderato                              |

La [classificazione della gravità](http://technet.microsoft.com/security/bulletin/rating) si basa sui tipi di sistemi interessati dalla vulnerabilità, sui modelli di distribuzione più comuni e sui potenziali effetti del problema in tali ambienti.

Domande frequenti relative a questo aggiornamento per la protezione
-------------------------------------------------------------------

<span></span>
**È possibile utilizzare Microsoft Baseline Security Analyzer (MBSA) per verificare se è necessario installare questo aggiornamento?**
Sì. MBSA consente di verificare se questo aggiornamento è necessario, ma solo per i programmi supportati da MBSA. Ad esempio, MBSA supporta SharePoint Team Services, quindi consente di rilevare se l'aggiornamento per questo programma è realmente necessario. MBSA supporta l'aggiornamento di SharePoint Team Services utilizzando lo strumento di rilevamento di Microsoft Office e limitandosi dunque a scansioni locali.
MBSA non supporta il rilevamento di Windows SharePoint Services e quindi non consente di rilevare se l'aggiornamento per questo programma è realmente necessario. Tuttavia, Microsoft ha sviluppato una versione di Enterprise Update Scanning Tool per verificare se è necessario installare l'aggiornamento per Windows SharePoint Services.
Per informazioni dettagliate sui programmi che non è attualmente possibile analizzare con MBSA, vedere l'[articolo della Microsoft Knowledge Base 306460](http://support.microsoft.com/kb/306460). Per ulteriori informazioni su MBSA, visitare il [sito Web MBSA](http://go.microsoft.com/fwlink/?linkid=21134).

**Nota** A partire dal 20 aprile 2004, per il file Mssecure.xml utilizzato in MBSA 1.1.1 e nelle versioni precedenti non sono più disponibili aggiornamenti tramite nuovi bollettini sulla sicurezza. Le scansioni eseguite con MBSA 1.1.1 o versioni precedenti non saranno pertanto complete dopo tale data. È consigliabile eseguire l'aggiornamento a MBSA 1.2 perché è in grado di rilevare gli aggiornamenti per la protezione in modo più accurato e perché supporta prodotti aggiuntivi. MBSA 1.2.1 è disponibile per il download nel [sito Web MBSA](http://go.microsoft.com/fwlink/?linkid=21134). Per ulteriori informazioni sul supporto di MBSA, visitare il [sito Web delle domande frequenti su Microsoft Baseline Security Analyzer (MBSA) 1.2.1](http://go.microsoft.com/fwlink/?linkid=33332).

**È possibile utilizzare una versione di** **Enterprise** **Update Scanning Tool (EST) per verificare se è necessario installare questo aggiornamento?**
Sì. Microsoft ha creato una versione di Enterprise Update Scanning (EST) che consente di determinare se è necessario applicare questo aggiornamento. Lo strumento è disponibile nell'[Area download Microsoft](http://go.microsoft.com/fwlink/?linkid=41947). I clienti di SMS possono inoltre ottenere una versione dello strumento dal [sito Web SMS](http://www.microsoft.com/italy/smserver/default.mspx).

**Che cos'è** **Enterprise** **Update Scanning Tool (EST)?**
Nell'ambito del continuo impegno nella creazione di strumenti di rilevamento per gli aggiornamenti complessi relativi alle vulnerabilità classificate con livello di gravità Importante e Critico, per alcuni bollettini potrà essere reso disponibile uno strumento autonomo. Microsoft valuterà il livello di complessità del rilevamento e del deployment per i singoli bollettini, fornendo strumenti di rilevamento basati sulle caratteristiche dei diversi rilasci. La creazione di uno strumento di rilevamento per un bollettino specifico consente ai clienti di eseguire lo strumento dall'interfaccia della riga di comando e di elaborare i risultati mediante un file di output XML. Lo strumento sarà corredato di documentazione dettagliata per agevolare i clienti nel rapido sfruttamento di tutte le sue funzionalità.

**È possibile utilizzare Systems Management Server (SMS) per verificare se è necessario installare questo aggiornamento?**
Sì. SMS consente di individuare questo aggiornamento per la protezione e di eseguirne la distribuzione. SMS esegue il rilevamento tramite MBSA e, di conseguenza, presenta la stessa limitazione descritta precedentemente in questo bollettino in relazione ai programmi che MBSA non è in grado di rilevare. Per ulteriori informazioni su SMS, visitare il [sito Web SMS](http://www.microsoft.com/italy/smserver/default.mspx). Per il rilevamento delle versioni di Microsoft Windows e degli altri prodotti Microsoft interessati, è richiesto Security Update Inventory Tool. Per ulteriori informazioni sulle limitazioni di Security Update Inventory Tool, consultare l'[articolo della Microsoft Knowledge Base 306460](http://support.microsoft.com/kb/306460). SMS può identificare gli aggiornamenti necessari per le applicazioni di Microsoft Office, come SharePoint Team Services, anche tramite Microsoft Office Inventory Tool.

Dettagli della vulnerabilità
----------------------------

<span></span>
#### Vulnerabilità di Cross-Site Scripting e spoofing - CAN-2005-0049:

Si tratta di una vulnerabilità di Cross-Site Scripting e spoofing, che potrebbe essere sfruttata da un hacker per indurre un utente a eseguire uno script dannoso, che verrebbe eseguito nel contesto di protezione dell'utente. Lo sfruttamento di questa vulnerabilità richiede un'interazione con l'utente. Sfruttando questa vulnerabilità, un hacker potrebbe accedere a qualsiasi informazione presente nei sistemi interessati e accessibile al singolo utente.

La vulnerabilità potrebbe, inoltre, essere sfruttata per apportare modifiche alle cache del browser Web e del server proxy intermedio, inserendovi contenuto di spoofing.

#### Fattori attenuanti della vulnerabilità di Cross-Site Scripting e spoofing - CAN-2005-0049:

**Fattori attenuanti della vulnerabilità di Cross-Site Scripting:**

-   Un hacker che riesca a sfruttare l'aspetto della vulnerabilità relativo al Cross-Site Scripting potrebbe ottenere solo le stesse autorizzazioni di cui dispone l'utente.

**Fattori attenuanti relativi all'inserimento di contenuto di spoofing nella cache del browser Web di un utente:**

-   I client su cui è stata attivata l'opzione avanzata **Non salvare pagine crittografate su disco** di Internet Explorer non sono esposti al rischio di inserimento di contenuto di spoofing nella cache se l'accesso al loro sito Web è stato eseguito tramite il protocollo SSL (Secure Sockets Layer).

**Fattori attenuanti relativi all'inserimento di contenuto di spoofing nella cache di un server proxy intermedio**

-   I client in cui per l'accesso ai siti Web interessati vengono utilizzate connessioni protette tramite SSL non sono esposti al rischio di inserimento di contenuto di spoofing nelle cache dei server proxy intermedi. Ciò è dovuto al fatto che i dati delle sessioni SSL sono crittografati e non vengono memorizzati nella cache dei server proxy intermedi.
-   Se un hacker riuscisse a inserire contenuto di spoofing nella cache di un server proxy intermedio, non potrebbe comunque prevedere gli utenti ai quali tale contenuto verrà inviato.
-   Per sfruttare la vulnerabilità, chi tentasse di eseguire un attacco dovrebbe poter accedere al sito Web interessato. Se non si consente l'accesso anonimo al sito Web, potrebbero tentare di sfruttare questa vulnerabilità solo gli utenti autenticati.

#### Soluzioni alternative per la vulnerabilità di Cross-Site Scripting e spoofing - CAN-2005-0049:

Non abbiamo individuato alcuna soluzione alternativa per questa vulnerabilità.

#### Domande frequenti relative alla vulnerabilità di Cross-Site Scripting e spoofing - CAN-2005-0049:

**Qual è la portata o l'impatto di questa vulnerabilità?**
Si tratta di una vulnerabilità di Cross-Site Scripting e spoofing, che potrebbe essere sfruttata da un hacker per indurre un utente a eseguire uno script dannoso, che verrebbe eseguito nel contesto di protezione dell'utente. Lo sfruttamento di questa vulnerabilità richiede un'interazione con l'utente. Sfruttando questa vulnerabilità, un hacker potrebbe accedere a qualsiasi informazione presente nei sistemi interessati e accessibile al singolo utente.

La vulnerabilità potrebbe, inoltre, essere sfruttata per apportare modifiche alle cache del browser Web e del server proxy intermedio, inserendovi contenuto di spoofing.

**Quali sono le cause di questa vulnerabilità?**
Nel software interessato, non viene eseguita correttamente la convalida dell'input fornito a una query HTML di reindirizzamento prima dell'invio di tale input al browser.

**Che cos'è Windows SharePoint Services?**
Windows SharePoint Services consente di creare siti Web per la condivisione di informazioni e la creazione collaborativa di documenti, con conseguenti vantaggi in termini di aumento della produttività individuale e di gruppo. Scaricabile separatamente, Windows SharePoint Services 2003 è un componente dell'infrastruttura per gli addetti alle informazioni di Windows Server 2003 e fornisce servizi per team e siti per il sistema Microsoft Office e per altri programmi desktop. È inoltre utile come piattaforma per lo sviluppo di applicazioni. Per ulteriori informazioni su Windows SharePoint Services, visitare il seguente [sito Web Microsoft](http://www.microsoft.com/windowsserver2003/techinfo/sharepoint/overview.mspx).

**Che cos'è SharePoint Team Services** **di Microsoft?**
SharePoint Team Services di Microsoft offre funzionalità valide per la pubblicazione sul Web e per la collaborazione, che facilitano ulteriormente la comunicazione di idee e la condivisione di informazioni. SharePoint Team Services è un superset di Estensioni del server di Microsoft FrontPage 2002 e include tutte le funzionalità disponibili con tali estensioni. Inoltre, contiene nuove funzionalità per i gruppi di lavoro, che creano un ambiente ricco per la pubblicazione sul Web e la comunicazione tra team. SharePoint Team Services consente agli amministratori di creare, modificare e amministrare siti Web che semplificano ai team l'organizzazione e il progresso dei progetti. Per ulteriori informazioni su SharePoint Team Services, visitare il seguente [sito Web Microsoft](http://www.microsoft.com/resources/documentation/sts/2001/all/proddocs/en-us/admindoc/owsb01.mspx). Le estensioni del server di FrontPage 2002 non sono vulnerabili a questo problema.

**A quali attacchi viene esposto il sistema a causa di questa vulnerabilità?**
Sfruttando questa vulnerabilità, un hacker potrebbe portare a termine attacchi di Cross-Site Scripting, inviare agli utenti risposte contenenti contenuti di spoofing o reindirizzare le risposte del server a un utente diverso.

**In quale modo un hacker può sfruttare questa vulnerabilità?**
Un hacker potrebbe creare un messaggio di posta elettronica appositamente predisposto per sfruttare questa vulnerabilità, quindi inviarlo all'utente di un server che esegue l'applicazione software interessata e tentare di indurre l'utente a fare clic su un collegamento del messaggio di posta elettronica.

La vulnerabilità potrebbe, inoltre, essere sfruttata per apportare modifiche alle cache del browser Web e del server proxy intermedio, inserendovi contenuto di spoofing.

**È possibile sfruttare questa vulnerabilità tramite Internet?**
Sì. Un hacker può tentare di sfruttare questa vulnerabilità tramite Internet.

**Quali sono gli scopi dell'aggiornamento?**
L'aggiornamento elimina la vulnerabilità modificando il modo in cui il software interessato esegue la convalida dell'input fornito a una query HTTP di reindirizzamento prima dell'invio di tale input al client.

**Al momento del rilascio di questo bollettino le informazioni sulla vulnerabilità erano disponibili pubblicamente?**
No. Secondo le informazioni in possesso di Microsoft, al momento della pubblicazione di questo bollettino l'esistenza di questa vulnerabilità non era stata ancora divulgata pubblicamente.

**Al momento del rilascio di questo bollettino erano già stati segnalati attacchi basati sullo sfruttamento di questa vulnerabilità?**
No. Al momento del rilascio di questo bollettino Microsoft non aveva ricevuto alcuna segnalazione in merito allo sfruttamento di questa vulnerabilità a scopo di attacco, né dell'esistenza di codice di prova pubblicato.

Informazioni sull'aggiornamento per la protezione
-------------------------------------------------

<span></span>
**Software interessato:**

Per informazioni sull'aggiornamento per la protezione specifico per il software interessato, fare clic sul collegamento corrispondente:

#### Windows SharePoint Services

#### Prerequisiti e ulteriori informazioni sull'aggiornamento

**Importante:** Prima di installare l'aggiornamento, assicurarsi che sia soddisfatto il requisito seguente:

-   È necessario che sia installato Windows SharePoint Services 2003 Service Pack 1. Per ulteriori informazioni sulle modalità di installazione di Windows SharePoint Services Service Pack 1, visitare il seguente [sito Web Microsoft](http://www.microsoft.com/downloads/details.aspx?familyid=875da47e-89d5-4621-a319-a1f5bfedf497&displaylang=en).

**Disponibilità nei service pack futuri:**

La correzione per il problema illustrato verrà inclusa in un service pack futuro.

**Necessità di riavvio**

Per questo aggiornamento non è necessario riavviare il sistema. Il programma di installazione arresta i servizi necessari, applica l'aggiornamento, quindi riavvia i servizi. Tuttavia, se per una ragione qualsiasi non è possibile arrestare i servizi richiesti, o se i file richiesti sono in uso, sarà necessario riavviare il sistema. In questo caso, viene visualizzato un messaggio in cui si indica di riavviare il sistema.

**Informazioni per la rimozione**

Dopo avere installato l'aggiornamento, non sarà possibile rimuoverlo. Per ripristinare un'installazione presente prima dell'installazione dell'aggiornamento, rimuovere l'applicazione e quindi reinstallarla dal CD originale.

#### Informazioni per l'installazione automatica delle versioni client

**Sito Web Windows Update**

Si raccomanda di eseguire l'installazione dell'aggiornamento attraverso il [sito Web Windows Update](http://www.windowsupdate.com). Tale sito Web rileva automaticamente l'installazione presente nel computer in uso e visualizza un messaggio che indica esattamente quali componenti è necessario installare per eseguire l'aggiornamento completo dell'installazione esistente.

#### Informazioni per l'installazione manuale delle versioni client

L'installazione manuale di questo aggiornamento è descritta in dettaglio nella sezione successiva.

**Informazioni per l'installazione**

Questo aggiornamento per la protezione supporta le seguenti opzioni del programma di installazione:

**Q** Specifica la modalità automatica o evita la visualizzazione delle richieste di conferma quando i file vengono estratti.

**Q:U** Specifica la modalità senza l'intervento dell'utente, che prevede la visualizzazione di alcune finestre di dialogo all'utente.

**Q:A** Specifica la modalità senza intervento dell'amministratore, che non prevede la visualizzazione all'utente di alcuna finestra di dialogo.

**/T**: **&lt;percorso completo&gt;** Specifica la cartella di destinazione per l'estrazione dei file.

**C** Estrae i file senza eseguirne l'installazione. Se il percorso **/T**: non è specificato, viene richiesto di indicare una cartella di destinazione.

**/C**: **&lt;Cmd&gt;** Ignora il comando di installazione definito dall'autore. Specifica il percorso e il nome del file con estensione inf o exe del programma di installazione.

**R:N** Non esegue mai il riavvio del computer dopo l'installazione.

**R:I** Richiede all'utente di riavviare il computer, qualora il riavvio sia necessario, a meno che non sia utilizzato con il parametro **/Q:A**.

**R:A** Riavvia sempre il computer dopo l'installazione.

**R:S** Riavvia il computer dopo l'installazione senza chiedere conferma all'utente.

**N:V** Non viene eseguito alcun controllo di versione. Il programma viene installato su qualsiasi versione precedente.

**Nota** Queste opzioni non funzionano necessariamente con tutti gli aggiornamenti. Se un'opzione non è disponibile, la funzionalità è necessaria per installare l'aggiornamento in modo corretto. Inoltre, l'utilizzo dell'opzione **/N:V** non è supportato e può determinare l'impossibilità di riavviare il sistema. Se l'installazione non viene eseguita, contattare il supporto tecnico per informazioni sul problema.

Per ulteriori informazioni sulle opzioni del programma di installazione supportate, vedere l'[articolo della Microsoft Knowledge Base 197147](http://support.microsoft.com/kb/197147).

**Informazioni per la distribuzione delle versioni client**

1.  [Eseguire il download dell'aggiornamento per la protezione.](http://download.microsoft.com/download/0/2/0/0205d3e5-89ed-424c-8eb1-f3848babdec1/wss2003-kb887981-fullfile-enu.exe)
2.  Fare clic su **Salva l'applicazione su disco** e quindi scegliere **OK**.
3.  Fare clic su **Salva**.
4.  In Gestione risorse individuare alla cartella contenente il file salvato e fare doppio clic su quest'ultimo.
5.  Se viene richiesto se installare l'aggiornamento, scegliere **Sì**.
6.  Fare clic su **Sì** per accettare il contratto di licenza.
7.  Inserire il CD-ROM di origine quando viene richiesto, quindi scegliere **OK**.
8.  Quando viene visualizzato un messaggio che indica che l'installazione è avvenuta correttamente, fare clic su **OK**.

**Nota** Se l'aggiornamento per la protezione è già installato nel computer in uso, verrà visualizzato il seguente messaggio di errore: **L'aggiornamento è già stato installato oppure fa parte di un aggiornamento già installato**.

**Informazioni sui file necessari per l'installazione della versione client**

I file della versione inglese di questo aggiornamento per la protezione presentano gli attributi riportati nella tabella che segue. Le date e le ore dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda **Fuso orario** dello strumento Data/Ora del Pannello di controllo.

Windows SharePoint Services:

 
<table style="border:1px solid black;">
<thead>
<tr class="header">
<th style="border:1px solid black;" >Nome file</th>
<th style="border:1px solid black;" >Versione</th>
<th style="border:1px solid black;" >Data</th>
<th style="border:1px solid black;" >Ora</th>
<th style="border:1px solid black;" >Dimensione</th>
</tr>
</thead>
<tbody>
<tr class="odd">
<td style="border:1px solid black;">Microsoft_sharepoint_dsp_xmlurl.dll</td>
<td style="border:1px solid black;">11.0.6407.0</td>
<td style="border:1px solid black;">01-ott-2004</td>
<td style="border:1px solid black;">03:01</td>
<td style="border:1px solid black;">84.728</td>
</tr>
<tr class="even">
<td style="border:1px solid black;">Onetutil.dll</td>
<td style="border:1px solid black;">11.0.6411.0</td>
<td style="border:1px solid black;">11-nov-2004</td>
<td style="border:1px solid black;">04:47</td>
<td style="border:1px solid black;">1.410.248</td>
</tr>
<tr class="odd">
<td style="border:1px solid black;">Owssvr.dll_0001<br />
<strong>Nome installazione:</strong> Owssvr.dll</td>
<td style="border:1px solid black;">11.0.6411.0</td>
<td style="border:1px solid black;">11-nov-2004</td>
<td style="border:1px solid black;">04:50</td>
<td style="border:1px solid black;">2.222.784</td>
</tr>
<tr class="even">
<td style="border:1px solid black;">Sqmsto.dll</td>
<td style="border:1px solid black;">11.0.6411.0</td>
<td style="border:1px solid black;">11-nov-2004</td>
<td style="border:1px solid black;">04:36</td>
<td style="border:1px solid black;">2.255.560</td>
</tr>
<tr class="odd">
<td style="border:1px solid black;">Sqmstoup.dll</td>
<td style="border:1px solid black;">11.0.6411.0</td>
<td style="border:1px solid black;">11-nov-2004</td>
<td style="border:1px solid black;">04:36</td>
<td style="border:1px solid black;">2.190.024</td>
</tr>
<tr class="even">
<td style="border:1px solid black;">Store.sql</td>
<td style="border:1px solid black;"></td>
<td style="border:1px solid black;">04-nov-2004</td>
<td style="border:1px solid black;">05:31</td>
<td style="border:1px solid black;">1.141.841</td>
</tr>
<tr class="odd">
<td style="border:1px solid black;">Storeup.sql</td>
<td style="border:1px solid black;"></td>
<td style="border:1px solid black;">04-nov-2004</td>
<td style="border:1px solid black;">05:31</td>
<td style="border:1px solid black;">1.108.009</td>
</tr>
<tr class="even">
<td style="border:1px solid black;">Stsadm.exe</td>
<td style="border:1px solid black;">11.0.6409.0</td>
<td style="border:1px solid black;">16-ott-2004</td>
<td style="border:1px solid black;">18:39</td>
<td style="border:1px solid black;">137.920</td>
</tr>
<tr class="odd">
<td style="border:1px solid black;">Stsap.dll</td>
<td style="border:1px solid black;">11.0.6409.0</td>
<td style="border:1px solid black;">16-ott-2004</td>
<td style="border:1px solid black;">18:39</td>
<td style="border:1px solid black;">248.576</td>
</tr>
<tr class="even">
<td style="border:1px solid black;">Stslib.dll_0001<br />
<strong>Nome installazione:</strong> Microsoft.SharePoint.Library.dll</td>
<td style="border:1px solid black;">11.0.6402.0</td>
<td style="border:1px solid black;">27-ago-2004</td>
<td style="border:1px solid black;">01:03</td>
<td style="border:1px solid black;">92.912</td>
</tr>
<tr class="odd">
<td style="border:1px solid black;">Stsom.dll<br />
<strong>Nome installazione:</strong> Microsoft.SharePoint.dll</td>
<td style="border:1px solid black;">11.0.6411.0</td>
<td style="border:1px solid black;">11-nov-2004</td>
<td style="border:1px solid black;">04:50</td>
<td style="border:1px solid black;">1.501.920</td>
</tr>
<tr class="even">
<td style="border:1px solid black;">Stsom.dll_0001<br />
<strong>Nome installazione:</strong> Microsoft.SharePoint.dll</td>
<td style="border:1px solid black;">11.0.6411.0</td>
<td style="border:1px solid black;">11-nov-2004</td>
<td style="border:1px solid black;">04:50</td>
<td style="border:1px solid black;">1.501.920</td>
</tr>
<tr class="odd">
<td style="border:1px solid black;">Stswel.dll</td>
<td style="border:1px solid black;">11.0.6411.0</td>
<td style="border:1px solid black;">11-nov-2004</td>
<td style="border:1px solid black;">04:50</td>
<td style="border:1px solid black;">1.055.424</td>
</tr>
</tbody>
</table>
  
**Verifica dell'applicazione dell'aggiornamento**
  
-   **Verifica della versione dei file**
  
    **Nota** Poiché esistono diverse versioni di Microsoft Windows, le operazioni descritte di seguito potrebbero essere diverse per il computer utilizzato. In tal caso, consultare la documentazione del prodotto per eseguire tutti i passaggi.
  
    1.  Fare clic su **Start**, quindi su **Cerca**.  
    2.  Nel riquadro **Risultati della ricerca**, scegliere **Tutti i file e cartelle** in **Ricerca guidata**.  
    3.  Nella casella **Nome del file o parte del nome**, digitare il nome del file, individuato nell'appropriata tabella di informazioni sui file, quindi fare clic su **Cerca**.  
    4.  Nell'elenco dei file, fare clic con il pulsante destro del mouse sul file individuato nell'appropriata tabella di informazioni sui file, quindi scegliere **Proprietà**.  
        **Nota** A seconda della versione del sistema operativo o dei programmi installati, è possibile che alcuni dei file elencati nella tabella di informazioni sui file non siano installati.  
    5.  Nella scheda **Versione**, individuare il numero di versione del file installato nel computer e confrontarlo con quello specificato nell'appropriata tabella di informazioni sui file.  
        **Nota** È possibile che durante l'installazione alcuni attributi diversi dalla versione del file vengano modificati.. Il confronto di altri attributi dei file con le informazioni disponibili nella tabella non è un metodo supportato per la verifica dell'applicazione dell'aggiornamento. In alcuni casi, inoltre, è possibile che i file vengano rinominati durante l'installazione. Se le informazioni sul file o sulla versione non sono disponibili, utilizzare uno degli altri metodi disponibili per verificare l'installazione dell'aggiornamento.
  
#### SharePoint Team Services di Microsoft
  
#### Prerequisiti e ulteriori informazioni sull'aggiornamento
  
**Importante:** prima di installare l'aggiornamento, assicurarsi che siano soddisfatti i requisiti seguenti:
  
-   Microsoft Windows Installer 2.0 deve essere installato. Windows Installer 2.0 o versione successiva è incluso in Microsoft Windows Server 2003, Windows XP e Microsoft Windows 2000 Service Pack 3 (SP3). Per installare la versione più recente di Windows Installer, visitare uno dei siti Web Microsoft seguenti:
  
    [Windows Installer 2.0 per Windows 2000 e Windows NT 4.0](http://go.microsoft.com/fwlink/?linkid=33338)
  
-   È necessario installare Office XP Service Pack 3 (SP3) per SharePoint Team Services. Prima di installare l'aggiornamento, installare Office XP Service Pack 3 (SP3) per SharePoint Team Services. Per ulteriori informazioni sulla modalità di installazione di Office XP Service Pack 3 (SP3) per SharePoint Team Services, consultare l'[articolo della Microsoft Knowledge Base 839025](http://support.microsoft.com/kb/839025). L'aggiornamento completo può essere installato anche sui sistemi che eseguono Office XP Service Pack 2 per Office Web Components o Office XP Service Pack 3 per SharePoint Team Services.
  
**Disponibilità nei service pack futuri:**
  
La correzione per il problema illustrato verrà inclusa in un service pack futuro.
  
**Necessità di riavvio**
  
Per questo aggiornamento non è necessario riavviare il sistema. Il programma di installazione arresta i servizi necessari, applica l'aggiornamento, quindi riavvia i servizi. Tuttavia, se per una ragione qualsiasi non è possibile arrestare i servizi richiesti, o se i file richiesti sono in uso, sarà necessario riavviare il sistema. In questo caso, viene visualizzato un messaggio in cui si indica di riavviare il sistema."  
Se l'aggiornamento viene installato utilizzando il [sito Web Office Update,](http://go.microsoft.com/fwlink/?linkid=21135) sarà necessario riavviare il sistema interessato. Per evitare la necessità di riavvio del sistema, attenersi alla procedura descritta nella sezione “Sito Web Office Update” nel presente bollettino.
  
**Informazioni per la rimozione**
  
Dopo avere installato l'aggiornamento, non sarà possibile rimuoverlo. Per ripristinare un'installazione presente prima dell'installazione dell'aggiornamento, rimuovere l'applicazione e quindi reinstallarla dal CD originale.
  
#### Informazioni per l'installazione automatica delle versioni client
  
**Sito Web Office Update**
  
Per l'installazione degli aggiornamenti client, si consiglia di utilizzare il [sito Web Office Update](http://go.microsoft.com/fwlink/?linkid=21135). Tale sito Web rileva automaticamente l'installazione presente nel computer in uso e visualizza un messaggio che indica esattamente quali componenti è necessario installare per eseguire l'aggiornamento completo dell'installazione esistente.
  
Per avviare il rilevamento degli aggiornamenti necessari per il computer in uso, visitare il [sito Web Office Update](http://go.microsoft.com/fwlink/?linkid=21135) e fare clic su **Esegui rilevamento automatico aggiornamenti**. Al termine dell'operazione di rilevamento, verrà visualizzato un elenco degli aggiornamenti consigliati affinché venga approvato. Scegliere **Avvio installazione** per completare il processo.
  
**Nota** Se si installa l'aggiornamento utilizzando il [sito Web Office Update](http://go.microsoft.com/fwlink/?linkid=21135), sarà necessario riavviare il sistema. Per evitare tale operazione, interrompere i servizi iisreset e sptimer prima dell'installazione. Per evitare la necessità di riavvio del server, attenersi alla procedura seguente:
  
1.  Fare clic sul menu **Start** di Windows e scegliere **Esegui**.  
2.  Nella casella **Apri**, digitare “*CMD”* (senza virgolette) e fare clic su **OK**.  
3.  Al prompt dei comandi, attenersi alla procedura seguente:  
    -   Digitare “*net stop iisadmin /y”* (senza virgolette) e premere INVIO.  
    -   Digitare “*net stop sptimer”* (senza virgolette) e premere INVIO.  
4.  Installare l'aggiornamento tramite il [sito Web Office Update](http://go.microsoft.com/fwlink/?linkid=21135)  
5.  Al prompt dei comandi, attenersi alla procedura seguente:  
    -   Digitare “*net start w3svc”* (senza virgolette) e premere INVIO.  
    -   Digitare “*net start sptimer”* (senza virgolette) e premere INVIO.  
6.  Digitare “*Exit”* (senza virgolette) per tornare a Windows.
  
#### Informazioni per l'installazione manuale delle versioni client
  
L'installazione manuale di questo aggiornamento è descritta in dettaglio nella sezione successiva.
  
**Informazioni per l'installazione**
  
Questo aggiornamento per la protezione supporta le seguenti opzioni del programma di installazione:
  
**Q** Specifica la modalità automatica o evita la visualizzazione delle richieste di conferma quando i file vengono estratti.
  
**Q:U** Specifica la modalità senza l'intervento dell'utente, che prevede la visualizzazione di alcune finestre di dialogo all'utente.
  
**Q:A** Specifica la modalità senza intervento dell'amministratore, che non prevede la visualizzazione all'utente di alcuna finestra di dialogo.
  
**/T**: **&lt;percorso completo&gt;** Specifica la cartella di destinazione per l'estrazione dei file.
  
**C** Estrae i file senza eseguirne l'installazione. Se il percorso **/T**: non è specificato, viene richiesto di indicare una cartella di destinazione.
  
**/C**: **&lt;Cmd&gt;** Ignora il comando di installazione definito dall'autore. Specifica il percorso e il nome del file con estensione inf o exe del programma di installazione.
  
**R:N** Non esegue mai il riavvio del computer dopo l'installazione.
  
**R:I** Richiede all'utente di riavviare il computer, qualora il riavvio sia necessario, a meno che non sia utilizzato con il parametro **/Q:A**.
  
**R:A** Riavvia sempre il computer dopo l'installazione.
  
**R:S** Riavvia il computer dopo l'installazione senza chiedere conferma all'utente.
  
**N:V** Non viene eseguito alcun controllo di versione. Il programma viene installato su qualsiasi versione precedente.
  
**Nota** Queste opzioni non funzionano necessariamente con tutti gli aggiornamenti. Se un'opzione non è disponibile, la funzionalità è necessaria per installare l'aggiornamento in modo corretto. Inoltre, l'utilizzo dell'opzione **/N:V** non è supportato e può determinare l'impossibilità di riavviare il sistema. Se l'installazione non viene eseguita, contattare il supporto tecnico per informazioni sul problema.
  
Per ulteriori informazioni sulle opzioni del programma di installazione supportate, vedere l'[articolo della Microsoft Knowledge Base 197147](http://support.microsoft.com/kb/197147).
  
**Informazioni per la distribuzione delle versioni client**
  
1.  Eseguire il download della versione client dell'aggiornamento per la protezione.
  
    In alternativa, [eseguire il download della versione completa dell'aggiornamento per la protezione.](http://download.microsoft.com/download/07/05/03/573b29dc-5c95-4e97-903c-7e0d019bed2d/officexp-kb890829-fullfile-enu.exe)
  
2.  Fare clic su **Salva l'applicazione su disco** e quindi scegliere **OK**.  
3.  Fare clic su **Salva**.  
4.  In Gestione risorse individuare alla cartella contenente il file salvato e fare doppio clic su quest'ultimo.  
5.  Se viene richiesto se installare l'aggiornamento, scegliere **Sì**.  
6.  Fare clic su **Sì** per accettare il contratto di licenza.  
7.  Inserire il CD-ROM di origine quando viene richiesto, quindi scegliere **OK**.  
8.  Quando viene visualizzato un messaggio che indica che l'installazione è avvenuta correttamente, fare clic su **OK**.
  
**Nota** Se l'aggiornamento per la protezione è già installato nel computer in uso, verrà visualizzato il seguente messaggio di errore: **L'aggiornamento è già stato installato oppure fa parte di un aggiornamento già installato**.
  
**Informazioni sui file necessari per l'installazione della versione client e completa**
  
I file della versione inglese di questo aggiornamento per la protezione presentano gli attributi riportati nella tabella che segue. Le date e le ore dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda **Fuso orario** dello strumento Data/Ora del Pannello di controllo.
  
SharePoint Team Services di Microsoft (aggiornamento completo e per client):
  
| Nome file    | Versione    | Data        | Ora   | Dimensione |  
|--------------|-------------|-------------|-------|------------|  
| Fp5amsft.dll | 10.0.6738.0 | 29-ott-2004 | 22:38 | 142.024    |  
| Fp5autl.dll  | 10.0.6711.0 | 08-apr-2004 | 02:24 | 944.840    |  
| Fp5awec.dll  | 10.0.6711.0 | 08-apr-2004 | 02:24 | 608.968    |  
| Fp5awel.dll  | 10.0.6738.0 | 29-ott-2004 | 22:38 | 1.379.016  |  
| Fpcutl.dll   | 10.0.6738.0 | 29-ott-2004 | 22:38 | 1.170.112  |  
| Fpeditax.dll | 10.0.6714.0 | 26-gen-2005 | 22:21 | 4.258.504  |  
| Fpmmc.dll    | 10.0.6738.0 | 29-ott-2004 | 22:38 | 400.064    |  
| Owssvr.dll   | 10.0.6738.0 | 29-ott-2004 | 22:38 | 834.240    |  
| Owstimer.exe | 10.0.6711.0 | 08-apr-2004 | 02:24 | 346.824    |
  
**Verifica dell'applicazione dell'aggiornamento**
  
-   **Microsoft Baseline Security Analyzer**
  
    Per verificare se un aggiornamento per la protezione è stato installato in un sistema interessato, potrebbe essere possibile utilizzare lo strumento Microsoft Baseline Security Analyzer (MBSA), che consente agli amministratori di cercare in sistemi locali e remoti aggiornamenti per la protezione mancanti ed errori comuni delle configurazioni di protezione. Per ulteriori informazioni su MBSA, visitare il [sito Web Microsoft Baseline Security Analyzer](http://go.microsoft.com/fwlink/?linkid=21134).
  
-   **Verifica della versione dei file**
  
    **Nota** Poiché esistono diverse versioni di Microsoft Windows, le operazioni descritte di seguito potrebbero essere diverse per il computer utilizzato. In tal caso, consultare la documentazione del prodotto per eseguire tutti i passaggi.
  
    1.  Fare clic su **Start**, quindi su **Cerca**.  
    2.  Nel riquadro **Risultati della ricerca**, scegliere **Tutti i file e cartelle** in **Ricerca guidata**.  
    3.  Nella casella **Nome del file o parte del nome**, digitare il nome del file, individuato nell'appropriata tabella di informazioni sui file, quindi fare clic su **Cerca**.  
    4.  Nell'elenco dei file, fare clic con il pulsante destro del mouse sul file individuato nell'appropriata tabella di informazioni sui file, quindi scegliere **Proprietà**.  
        **Nota** A seconda della versione del sistema operativo o dei programmi installati, è possibile che alcuni dei file elencati nella tabella di informazioni sui file non siano installati.  
    5.  Nella scheda **Versione**, individuare il numero di versione del file installato nel computer e confrontarlo con quello specificato nell'appropriata tabella di informazioni sui file.  
        **Nota** È possibile che durante l'installazione alcuni attributi diversi dalla versione del file vengano modificati.. Il confronto di altri attributi dei file con le informazioni disponibili nella tabella non è un metodo supportato per la verifica dell'applicazione dell'aggiornamento. In alcuni casi, inoltre, è possibile che i file vengano rinominati durante l'installazione. Se le informazioni sul file o sulla versione non sono disponibili, utilizzare uno degli altri metodi disponibili per verificare l'installazione dell'aggiornamento.
  
### Altre informazioni
  
**Ringraziamenti**
  
Microsoft [ringrazia](http://go.microsoft.com/fwlink/?linkid=21127) i seguenti utenti per aver collaborato con noi al fine di proteggere i sistemi dei clienti:
  
-   Norman Chiong di [Accenture](http://www.accenture.com) per aver segnalato la vulnerabilità di Cross-Site Scripting e spoofing (CAN-2005-0049).
  
**Download di altri aggiornamenti per la protezione:**
  
Sono disponibili aggiornamenti per altri problemi di protezione nei seguenti siti:
  
-   Gli aggiornamenti per la protezione sono disponibili nell'[Area download Microsoft](http://www.microsoft.com/downloads/results.aspx?displaylang=it&freetext=security_patch) ed è possibile individuarli in modo semplice eseguendo una ricerca con la parola chiave "security\_patch".  
-   Gli aggiornamenti per i sistemi consumer sono disponibili nel [sito Web Windows Update](http://go.microsoft.com/fwlink/?linkid=21130).
  
**Supporto tecnico:**
  
-   Per usufruire dei servizi del supporto tecnico negli Stati Uniti e in Canada, visitare il sito del [Supporto Tecnico Microsoft](http://go.microsoft.com/fwlink/?linkid=21131). Le chiamate al supporto tecnico relative agli aggiornamenti per la protezione sono gratuite.  
-   I clienti internazionali possono ottenere assistenza tecnica presso le filiali Microsoft locali. Gli interventi di assistenza relativi agli aggiornamenti per la protezione sono gratuiti. Per ulteriori informazioni su come contattare Microsoft per ottenere supporto, visitare il [sito Web del supporto internazionale](http://go.microsoft.com/fwlink/?linkid=21155).
  
**Fonti di informazioni sulla sicurezza:**
  
-   Nella sezione dedicata alla sicurezza del sito Web [Microsoft TechNet](http://www.microsoft.com/italy/technet/security/default.mspx) sono disponibili ulteriori informazioni sulla protezione e la sicurezza dei prodotti Microsoft.  
-   [Microsoft Software Update Services](http://go.microsoft.com/fwlink/?linkid=21133)  
-   [Microsoft Baseline Security Analyzer](http://go.microsoft.com/fwlink/?linkid=21134) (MBSA)  
-   [Windows Update](http://go.microsoft.com/fwlink/?linkid=21130)  
-   Catalogo di Windows Update: per ulteriori informazioni sul catalogo di Windows Update, vedere l'[articolo della Microsoft Knowledge Base 323166](http://support.microsoft.com/kb/323166).  
-   [Office Update](http://go.microsoft.com/fwlink/?linkid=21135)
  
**Software Update Services:**
  
Microsoft Software Update Services (SUS) consente agli amministratori di eseguire in modo rapido e affidabile il deployment dei più recenti aggiornamenti critici e per la protezione sia nei server basati su Windows 2000 e Windows Server 2003, sia nei computer desktop che eseguono Windows 2000 Professional o Windows XP Professional.
  
Per ulteriori informazioni su come eseguire il deployment di questo aggiornamento per la protezione con Software Update Services, visitare il sito Web [Software Update Services](http://go.microsoft.com/fwlink/?linkid=21133).
  
**Systems Management Server:**
  
Microsoft Systems Management Server (SMS) offre una soluzione aziendale altamente configurabile per la gestione degli aggiornamenti. Tramite SMS gli amministratori possono identificare i sistemi Windows che richiedono gli aggiornamenti per la protezione ed eseguire il deployment controllato di tali aggiornamenti in tutta l'azienda, con il minimo disturbo per gli utenti finali. Per ulteriori informazioni sull'utilizzo di SMS 2003 per la distribuzione degli aggiornamenti per la protezione, visitare il [sito Web SMS 2003 Security Patch Management](http://go.microsoft.com/fwlink/?linkid=22939). Gli utenti di SMS 2.0 possono inoltre utilizzare [Software Updates Service Feature Pack](http://go.microsoft.com/fwlink/?linkid=33340) per semplificare il deployment degli aggiornamenti per la protezione. Per ulteriori informazioni su SMS, visitare il [sito Web SMS](http://www.microsoft.com/italy/smserver/default.mspx).
  
**Nota** SMS utilizza Microsoft Baseline Security Analyzer e lo strumento di rilevamento di Microsoft Office per offrire il più ampio supporto possibile per il rilevamento e la distribuzione degli aggiornamenti inclusi nei bollettini sulla sicurezza. Alcuni aggiornamenti non possono essere tuttavia rilevati tramite questi strumenti. In questi casi, per applicare gli aggiornamenti a computer specifici è possibile utilizzare le funzionalità di inventario di SMS. Per ulteriori informazioni sulla procedura da utilizzare, visitare il seguente [sito Web](http://go.microsoft.com/fwlink/?linkid=33341). Per alcuni aggiornamenti per la protezione può essere necessario disporre di diritti amministrativi ed eseguire il riavvio del sistema. Per installare tali aggiornamenti è possibile utilizzare lo strumento Elevated Rights Deployment Tool, disponibile in [SMS 2003 Administration Feature Pack](http://go.microsoft.com/fwlink/?linkid=33387) e in [SMS 2.0 Administration Feature Pack](http://go.microsoft.com/fwlink/?linkid=21161).
  
**Dichiarazione di non responsabilità:**
  
Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.
  
**Versioni:**
  
-   V1.0 (8 febbraio 2005): pubblicazione del bollettino
  
*Built at 2014-04-18T01:50:00Z-07:00*
