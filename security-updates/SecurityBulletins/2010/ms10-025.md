---
TOCTitle: 'MS10-025'
Title: 'Bollettino Microsoft sulla sicurezza MS10-025 - Critico'
ms:assetid: 'ms10-025'
ms:contentKeyID: 61240464
ms:mtpsurl: 'https://technet.microsoft.com/it-IT/library/ms10-025(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS10-025 - Critico
=======================================================

Una vulnerabilità nei Servizi Windows Media di Microsoft può consentire l'esecuzione di codice in modalità remota (980858)
--------------------------------------------------------------------------------------------------------------------------

Data di pubblicazione: martedì 13 aprile 2010 | Aggiornamento: martedì 27 aprile 2010

**Versione:** 3.0

### Informazioni generali

#### Riepilogo

Questo aggiornamento per la protezione risolve una vulnerabilità segnalata privatamente nei Servizi Windows Media in esecuzione su Microsoft Windows 2000 Server. La vulnerabilità può consentire l'esecuzione di codice in modalità remota se un utente malintenzionato invia un pacchetto con informazioni di trasporto appositamente predisposto a un sistema Microsoft Windows 2000 Server che esegue i Servizi Windows Media. Le configurazioni predefinite standard dei firewall e le procedure consigliate per la configurazione dei firewall consentono di proteggere le reti dagli attacchi sferrati dall'esterno del perimetro aziendale. È consigliabile che i sistemi connessi a Internet abbiano un numero minimo di porte esposte. I Servizi Windows Media rappresentano un componente facoltativo di Microsoft Windows 2000 Server e non sono installati per impostazione predefinita.

Questo aggiornamento per la protezione è considerato di livello critico per tutte le edizioni supportate di Microsoft Windows 2000 Server che eseguono i Servizi Windows Media. Per ulteriori informazioni, vedere la sottosezione **Software interessato e Software non interessato** in questa sezione.

L'aggiornamento per la protezione è stato rilasciato nuovamente in data 27 aprile 2010. L'aggiornamento per la protezione appena rilasciato risolve la vulnerabilità modificando il modo in cui i Windows Media Unicast Service (nsum.exe) gestisce i pacchetti di rete contenenti informazioni di trasporto. Per ulteriori informazioni sulla vulnerabilità, vedere la voce specifica nella sottosezione Domande frequenti all'interno della sezione **Informazioni sulle vulnerabilità**.

**Raccomandazione.** Se la funzionalità Aggiornamenti automatici è abilitata, gli utenti non devono intraprendere alcuna azione, poiché questo aggiornamento per la protezione viene scaricato e installato automaticamente. Gli utenti che non hanno attivato la funzionalità Aggiornamenti automatici devono verificare la disponibilità di aggiornamenti e installare questo aggiornamento manualmente. Per informazioni sulle opzioni di configurazione specifiche relative agli aggiornamenti automatici, vedere l'[articolo della Microsoft Knowledge Base 294871](http://support.microsoft.com/kb/294871).

Per gli amministratori e le installazioni delle organizzazioni o gli utenti finali che desiderano installare manualmente questo aggiornamento per la protezione, Microsoft consiglia di applicare immediatamente l'aggiornamento utilizzando il software di gestione degli aggiornamenti o verificando la disponibilità degli aggiornamenti tramite il servizio [Microsoft Update](http://update.microsoft.com/microsoftupdate/v6/default.aspx?ln=it-it).

Vedere anche la sezione, **Strumenti e informazioni sul rilevamento e sulla distribuzione**, riportata di seguito nel presente bollettino.

**Problemi noti.** Nessuno

#### Software interessato e Software non interessato

Il seguente software è stato sottoposto a test per determinare quali versioni o edizioni siano interessate. Le altre versioni o edizioni non sono interessate dalla vulnerabilità o sono al termine del ciclo di vita del supporto. Per informazioni sulla disponibilità del supporto per la versione o l'edizione del software in uso, visitare il [sito Web Ciclo di vita del supporto Microsoft](http://go.microsoft.com/fwlink/?linkid=21742).

**Software interessato**

| Sistema operativo                                                                                                                             | Livello massimo di impatto sulla protezione | Livello di gravità aggregato | Bollettini sostituiti da questo aggiornamento |
|-----------------------------------------------------------------------------------------------------------------------------------------------|---------------------------------------------|------------------------------|-----------------------------------------------|
| [Microsoft Windows 2000 Server Service Pack 4](http://www.microsoft.com/downloads/details.aspx?familyid=73b3d681-26bb-49c1-849e-1f72484cb978) | Esecuzione di codice in modalità remota     | Critico                      | Nessuno                                       |

**Software non interessato**

| Sistema operativo                                                                                              |
|----------------------------------------------------------------------------------------------------------------|
| Microsoft Windows 2000 Professional Service Pack 4                                                             |
| Windows XP Service Pack 2 e Windows XP Service Pack 3                                                          |
| Windows XP Professional x64 Edition Service Pack 2                                                             |
| Windows Server 2003 Service Pack 2                                                                             |
| Windows Server 2003 x64 Edition Service Pack 2                                                                 |
| Windows Server 2003 con SP2 per sistemi Itanium                                                                |
| Windows Vista, Windows Vista Service Pack 1 e Windows Vista Service Pack 2                                     |
| Windows Vista x64 Edition, Windows Vista x64 Edition Service Pack 1 e Windows Vista x64 Edition Service Pack 2 |
| Windows Server 2008 per sistemi a 32 bit e Windows Server 2008 per sistemi a 32 bit Service Pack 2             |
| Windows Server 2008 per sistemi x64 e Windows Server 2008 per sistemi x64 Service Pack 2                       |
| Windows Server 2008 per sistemi Itanium e Windows Server 2008 per sistemi Itanium Service Pack 2               |
| Windows 7 per sistemi a 32 bit                                                                                 |
| Windows 7 per sistemi x64                                                                                      |
| Windows Server 2008 R2 per sistemi x64                                                                         |
| Windows Server 2008 R2 per sistemi Itanium                                                                     |

Domande frequenti sull'aggiornamento per la protezione
------------------------------------------------------

<span></span>
**Perché Microsoft ha rivisto il bollettino in data 27 aprile 2010?**  
Microsoft ha rivisto questo bollettino per offrire l'aggiornamento per la protezione appena rilasciato per i Servizi Windows Media in esecuzione su Microsoft Windows 2000 Server Service Pack 4. L'aggiornamento per la protezione originale non proteggeva i sistemi dalla vulnerabilità descritta in questo bollettino. Ai clienti che eseguono il software interessato, Microsoft consiglia di applicare immediatamente l'aggiornamento per la protezione appena rilasciato.

**È necessario rimuovere l'aggiornamento per la protezione originale prima di installare l'aggiornamento per la protezione appena rilasciato?**  
No, non è necessario rimuovere l'aggiornamento per la protezione originale prima di installare l'aggiornamento per la protezione appena rilasciato.

**Perché Microsoft ha rivisto il bollettino in data 21 aprile 2010?**  
Microsoft ha rivisto questo bollettino per comunicare che l'aggiornamento per la protezione originale per Microsoft Windows 2000 Server (KB980858) non è più disponibile per problemi di qualità. L'aggiornamento per la protezione originale non proteggeva i sistemi dalla vulnerabilità descritta in questo bollettino. Microsoft consiglia di applicare una delle soluzioni alternative descritte in questo bollettino per contrastare l'impatto sui sistemi interessati finché non viene messo a disposizione un nuovo aggiornamento per la protezione.

**Dove si trova la sezione Informazioni sui file?**  
Fare riferimento alle tabelle contenute nella sezione **Distribuzione dell'aggiornamento per la protezione** per individuare la sezione Informazioni sui file.

**Il sistema non esegue i Servizi Windows Media. Questo aggiornamento verrà comunque fornito?**  
No, per i sistemi Microsoft Windows 2000 Server che non eseguono i Servizi Windows Media facoltativi non verrà offerto questo aggiornamento per la protezione. Se i Servizi Windows Media sono in esecuzione sul sistema, l'aggiornamento per la protezione verrà offerto.

**Se si utilizza una versione precedente del software discusso nel presente bollettino, che cosa è necessario fare?**  
I prodotti software elencati in questo bollettino sono stati sottoposti a test per determinare quali versioni sono interessate dalla vulnerabilità. Le altre versioni sono al termine del ciclo di vita del supporto. Per ulteriori informazioni sul ciclo di vita dei prodotti, visitare il sito Web [Ciclo di vita del supporto Microsoft](http://go.microsoft.com/fwlink/?linkid=21742).

Per evitare di esporre i propri sistemi a potenziali vulnerabilità, si raccomanda ai clienti che utilizzano versioni precedenti del software di eseguire quanto prima la migrazione a versioni supportate. Per informazioni sulla disponibilità del supporto per la versione del software in uso, vedere [Selezionare un prodotto per informazioni sul ciclo di vita](http://go.microsoft.com/fwlink/?linkid=169555). Per ulteriori informazioni sui service pack relativi a queste versioni del software, vedere il [ciclo di vita del supporto per i service pack](http://go.microsoft.com/fwlink/?linkid=89213).

I clienti che hanno ancora la necessità di servizi di supporto per versioni precedenti del software sono invitati a contattare il loro rappresentante del team Microsoft, il responsabile tecnico dei rapporti con i clienti oppure il rappresentante del partner Microsoft appropriato per informazioni sui servizi di supporto personalizzati. I clienti che non dispongono di un contratto Alliance, Premier o Authorized possono contattare le filiali Microsoft locali. Per informazioni sui contatti, visitare il sito Web [Microsoft Worldwide](http://go.microsoft.com/fwlink/?linkid=33329), selezionare il Paese desiderato dall'elenco Informazioni sui contatti e fare clic su **Go** per visualizzare un elenco di numeri telefonici. Quando si effettua la chiamata, richiedere di parlare con il responsabile locale delle vendite per i servizi di supporto Premier. Per ulteriori informazioni, vedere le [Domande frequenti sui criteri di ciclo di vita del supporto Microsoft](http://go.microsoft.com/fwlink/?linkid=169557).

### Informazioni sulle vulnerabilità

Livelli di gravità e identificatori della vulnerabilità
-------------------------------------------------------

<span></span>
I seguenti livelli di gravità presuppongono il livello massimo di impatto potenziale della vulnerabilità. Per informazioni relative al rischio, entro 30 giorni dalla pubblicazione del presente bollettino sulla sicurezza, di sfruttamento della vulnerabilità in relazione al livello di gravità e all'impatto sulla protezione, vedere l'Exploitability Index nel [riepilogo dei bollettini di aprile](http://technet.microsoft.com/security/bulletin/ms10-apr). Per ulteriori informazioni, vedere [Microsoft Exploitability Index](http://technet.microsoft.com/security/cc998259.aspx).

 
<table style="border:1px solid black;">
<caption>Livelli di gravità delle vulnerabilità e livello massimo di impatto sulla protezione per il software interessato</caption>
<thead>
<tr class="header">
<th style="border:1px solid black;" >Software interessato</th>
<th style="border:1px solid black;" >Vulnerabilità legata al sovraccarico del buffer basato su stack dei servizi Windows Media - CVE-2010-0478</th>
<th style="border:1px solid black;" >Livello di gravità aggregato</th>
</tr>
</thead>
<tbody>
<tr class="odd">
<td style="border:1px solid black;">Microsoft Windows 2000 Server Service Pack 4</td>
<td style="border:1px solid black;"><strong>Critico</strong><br />
Esecuzione di codice in modalità remota</td>
<td style="border:1px solid black;"><strong>Critico</strong></td>
</tr>
</tbody>
</table>
  
Vulnerabilità legata al sovraccarico del buffer basato su stack dei servizi Windows Media - CVE-2010-0478  
---------------------------------------------------------------------------------------------------------
  
<span></span>
Esiste una vulnerabilità legata all'esecuzione di codice in modalità remota in Microsoft Windows 2000 Server Service Pack 4 che esegue il componente facoltativo Servizi Windows Media. La vulnerabilità è stata riscontrata nel modo in cui Windows Media Unicast Service gestisce i pacchetti contenenti informazioni di trasporto appositamente predisposti. In Microsoft Windows 2000 Server Service Pack 4, i Servizi Windows Media rappresentano un componente facoltativo e non sono installati per impostazione predefinita. Soltanto i sistemi Microsoft Windows 2000 Server che hanno attivato i Servizi Windows Media sono interessati da questa vulnerabilità.
  
Per visualizzare questa vulnerabilità come voce standard nell'elenco CVE, vedere il codice [CVE-2010-0478](http://www.cve.mitre.org/cgi-bin/cvename.cgi?name=cve-2010-0478).
  
#### Fattori attenuanti della vulnerabilità legata al sovraccarico del buffer basato su stack dei servizi Windows Media - CVE-2010-0478
  
Per fattore attenuante si intende un'impostazione, una configurazione comune o una procedura consigliata generica esistente in uno stato predefinito in grado di ridurre la gravità nello sfruttamento di una vulnerabilità. I seguenti fattori attenuanti possono essere utili per l'utente:
  
-   Le edizioni supportate di Windows XP, Windows Server 2003, Windows Vista, Windows Server 2008, Windows 7 e Windows Server 2008 R2 non sono interessate dalla vulnerabilità descritta in questo bollettino.  
-   Per impostazione predefinita, i Servizi Windows Media non sono attivati in Microsoft Windows 2000 Server. Affinché un Microsoft Windows 2000 Server sia vulnerabile, il server deve essere configurato come un server multimediale aggiungendo il componente Servizi Windows Media mediante Aggiunta guidata componenti di Windows.
  
#### Soluzioni alternative per la vulnerabilità legata al sovraccarico del buffer basato su stack dei servizi Windows Media - CVE-2010-0478
  
Per soluzione alternativa si intende un'impostazione o una modifica nella configurazione che non elimina la vulnerabilità sottostante, ma consente di bloccare gli attacchi noti prima di applicare l'aggiornamento. Microsoft ha verificato le seguenti soluzioni alternative e segnala nel corso della discussione se tali soluzioni riducono la funzionalità:
  
-   **Arrestare e disabilitare Windows Media Unicast Service**
  
    In qualità di amministratore, disabilitare Windows Media Unicast Service immettendo la riga seguente al prompt dei comandi:  
    `sc stop nsunicast & sc config nsunicast start= disabled`
  
    **Impatto della soluzione alternativa.** Non sarà consentito connettersi al server multimediale attraverso Windows Media Unicast Service.
  
    **Per annullare il risultato della soluzione alternativa.**
  
    In qualità di amministratore, abilitare Windows Media Unicast Service immettendo la riga seguente al prompt dei comandi:  
    `sc config nsunicast start= auto & sc start nsunicast`
  
-   **Disinstallare il componente Servizi Windows Media utilizzando Aggiunta guidata componenti di Windows**
  
    1.  Accedere al computer come un amministratore o come un membro del gruppo Amministratori.  
    2.  Scegliere **Start**, **Impostazioni**, quindi fare clic su **Pannello di controllo**.  
    3.  Nel Pannello di controllo, fare doppio clic su **Installazione applicazioni**.  
    4.  Fare clic su **Installazione componenti di Windows**. Aggiunta guidata componenti di Windows si avvia e la schermata Componenti di Windows viene visualizzata.  
    5.  Deselezionare la casella di controllo **Servizi Windows Media**. Fare clic su **Avanti** e seguire le istruzioni di Aggiunta guidata componenti di Windows.
  
    **Impatto della soluzione alternativa. **Il server non è più configurato come un server multimediale che utilizza i Servizi Windows Media.
  
    **Per annullare il risultato della soluzione alternativa. **Installare i Servizi Windows Media mediante Aggiunta guidata componenti di Windows.
  
#### Domande frequenti sulla vulnerabilità legata al sovraccarico del buffer basato su stack dei servizi Windows Media - CVE-2010-0478
  
**Qual è la portata o l'impatto di questa vulnerabilità?**    
Si tratta di una vulnerabilità legata all'esecuzione di codice in modalità remota. Sfruttando questa vulnerabilità, un utente malintenzionato può assumere il pieno controllo del sistema interessato. Potrebbe quindi installare programmi e visualizzare, modificare o eliminare dati oppure creare nuovi account con diritti utente completi.
  
**Quali sono le cause di questa vulnerabilità?**    
Questa vulnerabilità è causata dal modo in cui i Servizi Windows Media in esecuzione in Microsoft Windows 2000 Server Service Pack 4 gestiscono i pacchetti di rete contenenti informazioni di trasporto.
  
**Che cosa sono i Servizi Windows Media?**    
I Servizi Windows Media di Microsoft sono una potente piattaforma per la trasmissione su Internet o su una rete intranet di contenuto audio e video live o disponibile su richiesta. I Servizi Windows Media vengono utilizzati per configurare e gestire uno o più server Windows Media che inviano il contenuto ai client.
  
I client possono essere:
  
-   Computer o periferiche che riproducono il contenuto mediante un lettore, come Windows Media Player.  
-   Computer che eseguono Servizi Windows Media che inoltrano, memorizzano nella cache o ridistribuiscono il contenuto.  
-   Applicazioni personalizzate che sono state sviluppate mediante Windows Media Format Software Developers Kit (SDK).
  
**Quale componente dei Servizi Windows Media è vulnerabile?**    
Il codice vulnerabile si trova in Windows Media Unicast Service (nsum.exe).
  
**Che cos'è Che cos'è Windows Media Unicast Service?**    
Windows Media Unicast Service è uno dei Servizi Windows Media, una famiglia di servizi che consentono ai provider di contenuti digitali di inviare flussi multimediali ai clienti. Esistono quattro servizi all'interno della famiglia:
  
-   Windows Media Unicast Service, che consente l'invio dei flussi multimediali ad un utente finale specifico.  
-   Windows Media Station Service, che consente l'invio simultaneo di uno singolo flusso di supporti a diversi utenti finali.  
-   Windows Media Program Service, che controlla quante volte viene riprodotto un gruppo di flussi.  
-   Windows Media Monitor Service, che consente al provider di contenuti digitali di monitorare gli utenti finali collegati ai punti di pubblicazione.
  
Soltanto Windows Media Unicast Service è interessato da questa vulnerabilità. La vulnerabilità non può essere utilizzata per attacchi contro gli altri tre servizi.
  
**A quali attacchi viene esposto il sistema a causa di questa vulnerabilità?**    
Sfruttando questa vulnerabilità, un utente malintenzionato può assumere il pieno controllo del sistema interessato. Potrebbe quindi installare programmi e visualizzare, modificare o eliminare dati oppure creare nuovi account con diritti utente completi.
  
**In quale modo un utente malintenzionato può sfruttare questa vulnerabilità?**    
Per sfruttare questa vulnerabilità, un utente malintenzionato deve inviare un pacchetto contenente informazioni di trasporto appositamente predisposto a un computer che esegue i Servizi Windows Media in Microsoft Windows 2000 Server Service Pack 4. Le configurazioni predefinite standard dei firewall e le procedure consigliate per la configurazione dei firewall consentono di proteggere le reti dagli attacchi sferrati dall'esterno del perimetro aziendale. È consigliabile che i sistemi connessi a Internet abbiano un numero minimo di porte esposte.
  
In Microsoft Windows 2000 Server Service Pack 4, i Servizi Windows Media rappresentano un componente facoltativo e non sono installati per impostazione predefinita.
  
**Quali sono i sistemi principalmente interessati da questa vulnerabilità?**    
I sistemi Microsoft Windows 2000 Server Service Pack 4 che eseguono i Servizi Windows Media sono interessati da questa vulnerabilità.
  
**Quali sono gli scopi dell'aggiornamento?**    
Questo aggiornamento risolve la vulnerabilità modificando il modo in cui Windows Media Unicast Service gestisce i pacchetti di rete contenenti informazioni di trasporto.
  
**Al momento del rilascio di questo bollettino le informazioni sulla vulnerabilità erano disponibili pubblicamente?**    
No. Sebbene il report iniziale sia stato fornito mediante segnalazione responsabile, la vulnerabilità è stata divulgata pubblicamente in seguito.
  
**Al momento del rilascio di questo bollettino erano già stati segnalati attacchi basati sullo sfruttamento di questa vulnerabilità?**    
No. Al momento della pubblicazione del presente bollettino, Microsoft non aveva ricevuto alcuna segnalazione in merito allo sfruttamento di questa vulnerabilità a scopo di attacco, né dell'esistenza di un codice di prova pubblicato.
  
### Informazioni sull'aggiornamento
  
Strumenti e informazioni sul rilevamento e sulla distribuzione  
--------------------------------------------------------------
  
<span></span>
Gestione del software e degli aggiornamenti per la protezione necessari per la distribuzione su server, desktop e sistemi portatili dell'organizzazione. Per ulteriori informazioni, vedere il sito Web [TechNet Update Management Center](http://technet.microsoft.com/it-it/updatemanagement/default.aspx). Nel [sito Web Sicurezza di Microsoft TechNet](http://technet.microsoft.com/it-it/security/default.aspx) sono disponibili ulteriori informazioni sulla protezione e la sicurezza dei prodotti Microsoft.
  
Gli aggiornamenti per la protezione sono disponibili dai siti Web [Microsoft Update](http://update.microsoft.com/microsoftupdate/v6/default.aspx?ln=it-it) e [Windows Update](http://www.update.microsoft.com/microsoftupdate/v6/default.aspx?ln=it-it). Gli aggiornamenti per la protezione sono anche disponibili nell'[Area download Microsoft](http://www.microsoft.com/downloads/results.aspx?displaylang=it&freetext=security%20update) ed è possibile individuarli in modo semplice eseguendo una ricerca con la parola chiave "aggiornamento per la protezione".
  
Infine, gli aggiornamenti per la protezione possono essere scaricati dal [catalogo di Microsoft Update](http://go.microsoft.com/fwlink/?linkid=96155). Il catalogo di Microsoft Update è uno strumento che consente di eseguire ricerche, disponibile tramite Windows Update e Microsoft Update, che comprende aggiornamenti per la protezione, driver e service pack. Se si cerca in base al numero del bollettino sulla sicurezza (ad esempio, "MS07-036"), è possibile aggiungere tutti gli aggiornamenti applicabili al carrello (inclusi aggiornamenti in lingue diverse) e scaricarli nella cartella specificata. Per ulteriori informazioni sul catalogo di Microsoft Update, vedere le [domande frequenti sul catalogo di Microsoft Update](http://go.microsoft.com/fwlink/?linkid=97900).
  
**Nota** Microsoft non offre più alcun supporto per Office Update e Office Update Inventory Tool a partire dal 1 agosto 2009. Per continuare a ricevere gli ultimi aggiornamenti per i prodotti Microsoft Office, utilizzare [Microsoft Update](http://update.microsoft.com/microsoftupdate/v6/default.aspx?ln=it-it). Per ulteriori informazioni, vedere [Informazioni su Microsoft Office Update: Domande frequenti](http://office.microsoft.com/it-it/downloads/fx010402221040.aspx).
  
**Informazioni sul rilevamento e sulla distribuzione**
  
Microsoft fornisce informazioni sul rivelamento e la distribuzione degli aggiornamenti sulla protezione. Questa guida contiene raccomandazioni e informazioni che possono aiutare i professionisti IT a capire come utilizzare i vari strumenti per il rilevamento e la distribuzione di aggiornamenti per la protezione. Per ulteriori informazioni, vedere l'[articolo della Microsoft Knowledge Base 961747](http://support.microsoft.com/kb/961747).
  
**Microsoft Baseline Security Analyzer**
  
Microsoft Baseline Security Analyzer (MBSA) consente di eseguire la scansione di sistemi locali e remoti, al fine di rilevare eventuali aggiornamenti di protezione mancanti, nonché i più comuni errori di configurazione della protezione. Per ulteriori informazioni su MBSA, visitare il sito [Microsoft Baseline Security Analyzer](http://technet.microsoft.com/it-it/security/cc184924.aspx).
  
La seguente tabella contiene le informazioni di riepilogo sul rilevamento MBSA dell'aggiornamento per la protezione.
  
| Software                                     | MBSA 2.1.1 |  
|----------------------------------------------|------------|  
| Microsoft Windows 2000 Server Service Pack 4 | No         |
  
È stata rilasciata la versione più recente di MBSA: [Microsoft Baseline Security Analyzer 2.1.1](http://www.microsoft.com/downloads/details.aspx?familyid=b1e76bbe-71df-41e8-8b52-c871d012ba78&displaylang=en). Per ulteriori informazioni, vedere [Microsoft Baseline Security Analyzer 2.1](http://technet.microsoft.com/en-us/security/cc184923.aspx).
  
**Windows Server Update Services**
  
Utilizzando Windows Server Update Services (WSUS), gli amministratori possono implementare i più recenti aggiornamenti critici e per la protezione nei sistemi operativi Microsoft Windows 2000 e versioni successive, Office XP e versioni successive, Exchange Server 2003 e SQL Server 2000. Per ulteriori informazioni su come implementare questo aggiornamento per la protezione con Windows Server Update Services, visitare il sito Web [Windows Server Update Services](http://technet.microsoft.com/wsus/bb466208.aspx).
  
**Systems Management Server**
  
La seguente tabella contiene le informazioni di riepilogo sul rilevamento SMS e sulla distribuzione dell'aggiornamento per la protezione.
  
| Software                                     | SMS 2.0 | SMS 2003 con SUIT | SMS 2003 con ITMU | Configuration Manager 2007 |  
|----------------------------------------------|---------|-------------------|-------------------|----------------------------|  
| Microsoft Windows 2000 Server Service Pack 4 | No      | No                | No                | No                         |
  
Per SMS 2.0 e SMS 2003, è possibile utilizzare Security Update Inventory Tool (SUIT), per rilevare gli aggiornamenti per la protezione. Vedere anche i [download per Systems Management Server 2.0](http://technet.microsoft.com/sms/bb676799.aspx).
  
SMS 2003 Inventory Tool for Microsoft Updates (ITMU) può essere utilizzato in SMS 2003 per il rilevamento tramite SMS degli aggiornamenti per la protezione disponibili in [Microsoft Update](http://update.microsoft.com/microsoftupdate/v6/default.aspx?ln=it-it) e supportati da [Windows Server Update Services](http://technet.microsoft.com/wsus/bb466208.aspx). Per ulteriori informazioni su SMS 2003 ITMU, vedere [SMS 2003 Inventory Tool for Microsoft Updates.](http://technet.microsoft.com/sms/bb676783.aspx) Per ulteriori informazioni sugli strumenti di analisi SMS, vedere [SMS 2003 Software Update Scanning Tools](http://technet.microsoft.com/sms/bb676786.aspx). Vedere anche i [download per Systems Management Server 2003](http://technet.microsoft.com/sms/bb676766.aspx).
  
System Center Configuration Manager 2007 utilizza WSUS 3.0 per il rilevamento degli aggiornamenti. Per ulteriori informazioni sulla Gestione aggiornamenti software di Configuration Manager 2007, visitare [System Center Configuration Manager 2007](http://technet.microsoft.com/library/bb735860.aspx).
  
Per ulteriori informazioni su SMS, visitare il [sito Web SMS](http://www.microsoft.com/italy/server/smserver/default.mspx).
  
Per ulteriori informazioni, vedere l'[articolo della Microsoft Knowledge Base 910723](http://support.microsoft.com/kb/910723/it): Elenco di riepilogo degli articoli mensili relativi alle informazioni sul rilevamento e sulla distribuzione.
  
**Update Compatibility Evaluator e Application Compatibility Toolkit**
  
Gli aggiornamenti vanno spesso a sovrascrivere gli stessi file e le stesse impostazioni del Registro di sistema che sono necessari per eseguire le applicazioni. Ciò può scatenare delle incompatibilità e aumentare il tempo necessario per installare gli aggiornamenti per la protezione. Il programma [Update Compatibility Evaluator](http://technet.microsoft.com/library/cc766043(ws.10).aspx), incluso nell'[Application Compatibility Toolkit](http://www.microsoft.com/downloads/details.aspx?familyid=24da89e9-b581-47b0-b45e-492dd6da2971&displaylang=en), consente di semplificare il testing e la convalida degli aggiornamenti di Windows, verificandone la compatibilità con le applicazioni già installate.
  
L'Application Compatibility Toolkit (ACT) contiene gli strumenti e la documentazione necessari per valutare e attenuare i problemi di compatibilità tra le applicazioni prima di installare Microsoft Windows Vista, un aggiornamento di Windows, un aggiornamento Microsoft per la protezione o una nuova versione di Windows Internet Explorer nell'ambiente in uso.
  
Distribuzione dell'aggiornamento per la protezione  
--------------------------------------------------
  
<span></span>
**Software interessato**
  
Per informazioni sull'aggiornamento per la protezione specifico per il software interessato, fare clic sul collegamento corrispondente:
  
#### Windows 2000 Server
  
**Tabella di riferimento**
  
La seguente tabella contiene le informazioni relative all'aggiornamento per la protezione per questo software. Per ulteriori informazioni, consultare la sottosezione **Informazioni per la distribuzione** di questa sezione.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Disponibilità nei service pack futuri</strong></td>
<td style="border:1px solid black;">L'aggiornamento per il problema illustrato verrà incluso in un service pack o rollup di aggiornamento futuro</td>
</tr>
<tr class="even">
<td style="border:1px solid black;"><strong>Distribuzione</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Installazione senza intervento dell'utente</td>
<td style="border:1px solid black;">WindowsMedia41-KB980858-v2-x86-ENU /quiet</td>
</tr>
<tr class="even">
<td style="border:1px solid black;">Installazione senza riavvio</td>
<td style="border:1px solid black;">WindowsMedia41-KB980858-v2-x86-ENU /norestart</td>
</tr>
<tr class="odd">
<td style="border:1px solid black;">Aggiornamento del file di registro</td>
<td style="border:1px solid black;">KB980858.log</td>
</tr>
<tr class="even">
<td style="border:1px solid black;">Ulteriori informazioni</td>
<td style="border:1px solid black;">Vedere la sottosezione <strong>Strumenti e informazioni sul rilevamento e sulla distribuzione</strong></td>
</tr>
<tr class="odd">
<td style="border:1px solid black;"><strong>Necessità di riavvio</strong></td>
<td style="border:1px solid black;"></td>
</tr>
<tr class="even">
<td style="border:1px solid black;">Riavvio richiesto?</td>
<td style="border:1px solid black;">In alcuni casi, l'aggiornamento non richiede il riavvio del computer. Tuttavia, se i file necessari sono in uso, verrà richiesto di riavviare il sistema. In questo caso, viene visualizzato un messaggio in cui si indica di riavviare il sistema.<br />
<br />
Per ridurre le probabilità di dover effettuare un riavvio, interrompere tutti i servizi interessati e chiudere tutte le applicazioni che potrebbero utilizzare i file interessati prima di installare l'aggiornamento per la protezione. Per ulteriori informazioni sui motivi della richiesta di riavvio del sistema, vedere l'<a href="http://support.microsoft.com/kb/887012">articolo della Microsoft Knowledge Base 887012</a>.</td>
</tr>
<tr class="odd">
<td style="border:1px solid black;">Funzionalità di patch a caldo</td>
<td style="border:1px solid black;">Non applicabile</td>
</tr>
<tr class="even">
<td style="border:1px solid black;"><strong>Informazioni per la rimozione</strong></td>
<td style="border:1px solid black;">Utilizzare <strong>Installazione applicazioni</strong> dal Pannello di controllo o l'utilità Spuninst.exe disponibile nella cartella %Windir%\$NTUninstallKB980858$\Spuninst</td>
</tr>
<tr class="odd">
<td style="border:1px solid black;"><strong>Informazioni sui file</strong></td>
<td style="border:1px solid black;">Vedere l'<a href="http://support.microsoft.com/kb/980858">articolo della Microsoft Knowledge Base 980858</a></td>
</tr>
<tr class="even">
<td style="border:1px solid black;"><strong>Controllo della chiave del Registro di sistema</strong></td>
<td style="border:1px solid black;">Le tre chiavi seguenti vengono create:<br />
HKEY_LOCAL_MACHINE\Software\Microsoft\Windows NT\CurrentVersion\HotFix\KB980858_WM41\Installed<br />
(REG_DWORD) = 1<br />
<br />
HKEY_LOCAL_MACHINE\SOFTWARE\Microsoft\Updates\Windows Media services 4.1\SP0\KB980858_WM41\Filelist<br />
<br />
HKEY_LOCAL_MACHINE\SOFTWARE\Microsoft\Updates\Windows Media services 4.1\KB980858_WM41<br />
<br />
<strong>Nota</strong> Le chiavi del Registro di sistema corrispondono a quelle create dall'aggiornamento per la protezione originale. È possibile verificare i file installati dall'aggiornamento per la protezione appena rilasciato come illustrato di seguito:<br />
<br />
Versione del file <strong>nsum.exe</strong> = 4.1.0.3939</td>
</tr>
</tbody>
</table>
 

#### Informazioni per la distribuzione

**Installazione dell'aggiornamento**

Quando si installa questo aggiornamento per la protezione, il programma di installazione verifica se uno o più file da aggiornare nel sistema sono stati aggiornati in precedenza mediante una correzione rapida Microsoft.

Se uno di questi file è stato aggiornato mediante l'installazione di una correzione rapida precedente, il programma di installazione copia nel sistema i file della cartella RTMQFE, SP1QFE o SP2QFE. In alternativa, copia i file RTMGDR, SP1GDR o SP2GDR. Gli aggiornamenti per la protezione potrebbero non contenere tutte le variazioni di questi file. Per ulteriori informazioni in merito, vedere l'[articolo della Microsoft Knowledge Base 824994](http://support.microsoft.com/kb/824994).

Per ulteriori informazioni sul programma di installazione, visitare il [sito Web Microsoft TechNet](http://technet.microsoft.com/it-it/windowsserver/2003/default.aspx).

Per ulteriori informazioni sulla terminologia utilizzata nel presente bollettino, ad esempio su ciò che si intende per *correzione rapida*, vedere l'[articolo della Microsoft Knowledge Base 824684](http://support.microsoft.com/kb/824684/it).

Questo aggiornamento per la protezione supporta le seguenti opzioni del programma di installazione.

<table class="dataTable">
<caption>
Opzioni del programma di installazione supportate dall'aggiornamento per la protezione
</caption>
<tr class="thead">
<th style="border:1px solid black;" >
Opzione
</th>
<th style="border:1px solid black;" >
Descrizione
</th>
</tr>
<tr>
<td style="border:1px solid black;">
**/help**
</td>
<td style="border:1px solid black;">
Visualizza le opzioni della riga di comando.
</td>
</tr>
<tr>
<th colspan="2">
Modalità di installazione
</th>
</tr>
<tr class="alternateRow">
<td style="border:1px solid black;">
**/passive**
</td>
<td style="border:1px solid black;">
Modalità di installazione automatica. Non è necessaria l'interazione dell'utente, ma viene visualizzato lo stato dell'installazione. Se al termine dell'installazione è necessario riavviare il sistema, verrà visualizzata una finestra di dialogo in cui si segnala che dopo 30 secondi il computer verrà riavviato.
</td>
</tr>
<tr>
<td style="border:1px solid black;">
**/quiet**
</td>
<td style="border:1px solid black;">
Modalità senza intervento dell'utente. È analoga alla modalità automatica, ma non vengono visualizzati i messaggi di stato o di errore.
</td>
</tr>
<tr>
<th colspan="2">
Opzioni di riavvio
</th>
</tr>
<tr class="alternateRow">
<td style="border:1px solid black;">
**/norestart**
</td>
<td style="border:1px solid black;">
Non esegue il riavvio del sistema al termine dell'installazione.
</td>
</tr>
<tr>
<td style="border:1px solid black;">
**/forcerestart**
</td>
<td style="border:1px solid black;">
Esegue il riavvio del computer dopo l'installazione e impone la chiusura delle altre applicazioni all'arresto del sistema senza salvare i file aperti.
</td>
</tr>
<tr class="alternateRow">
<td style="border:1px solid black;">
**/warnrestart\[:x\]**
</td>
<td style="border:1px solid black;">
Viene visualizzata una finestra di dialogo contenente un timer che avvisa l'utente che il computer verrà riavviato dopo *x* secondi. L'impostazione predefinita è 30 secondi. Da utilizzare insieme all'opzione **/quiet** o **/passive**.
</td>
</tr>
<tr>
<td style="border:1px solid black;">
**/promptrestart**
</td>
<td style="border:1px solid black;">
Visualizza una finestra di dialogo in cui si richiede all'utente locale di consentire il riavvio del sistema.
</td>
</tr>
<tr>
<th colspan="2">
Opzioni speciali
</th>
</tr>
<tr class="alternateRow">
<td style="border:1px solid black;">
**/overwriteoem**
</td>
<td style="border:1px solid black;">
Sovrascrive i file OEM senza chiedere conferma.
</td>
</tr>
<tr>
<td style="border:1px solid black;">
**/nobackup**
</td>
<td style="border:1px solid black;">
Non esegue il backup dei file necessari per la disinstallazione.
</td>
</tr>
<tr class="alternateRow">
<td style="border:1px solid black;">
**/forceappsclose**
</td>
<td style="border:1px solid black;">
Impone la chiusura delle altre applicazioni all'arresto del computer.
</td>
</tr>
<tr>
<td style="border:1px solid black;">
**/log:percorso**
</td>
<td style="border:1px solid black;">
Consente di salvare i file di registro dell'installazione in un percorso diverso.
</td>
</tr>
<tr class="alternateRow">
<td style="border:1px solid black;">
**/extract\[:percorso\]**
</td>
<td style="border:1px solid black;">
Estrae i file senza avviare il programma di installazione.
</td>
</tr>
<tr>
<td style="border:1px solid black;">
**/ER**
</td>
<td style="border:1px solid black;">
Attiva la segnalazione errori estesa.
</td>
</tr>
<tr class="alternateRow">
<td style="border:1px solid black;">
**/verbose**
</td>
<td style="border:1px solid black;">
Attiva la registrazione dettagliata. Durante l'installazione, viene creato %Windir%\\CabBuild.log. Questo registro contiene dettagli sui file copiati. L'utilizzo di questa opzione può rallentare il processo di installazione.
</td>
</tr>
</table>
 
**Nota** È possibile combinare queste opzioni in un unico comando. Per garantire la compatibilità con le versioni precedenti, l'aggiornamento per la protezione supporta anche le opzioni utilizzate dalla versione precedente del programma di installazione. Per ulteriori informazioni sulle opzioni del programma di installazione supportate, vedere l'[articolo della Microsoft Knowledge Base 262841](http://support.microsoft.com/kb/262841/it).

**Rimozione dell'aggiornamento**

Questo aggiornamento per la protezione supporta le seguenti opzioni del programma di installazione.

<table class="dataTable">
<caption>
Opzioni supportate dall'utilità Spuninst.exe
</caption>
<tr class="thead">
<th style="border:1px solid black;" >
Opzione
</th>
<th style="border:1px solid black;" >
Descrizione
</th>
</tr>
<tr>
<td style="border:1px solid black;">
**/help**
</td>
<td style="border:1px solid black;">
Visualizza le opzioni della riga di comando.
</td>
</tr>
<tr>
<th colspan="2">
Modalità di installazione
</th>
</tr>
<tr class="alternateRow">
<td style="border:1px solid black;">
**/passive**
</td>
<td style="border:1px solid black;">
Modalità di installazione automatica. Non è necessaria l'interazione dell'utente, ma viene visualizzato lo stato dell'installazione. Se al termine dell'installazione è necessario riavviare il sistema, verrà visualizzata una finestra di dialogo in cui si segnala che dopo 30 secondi il computer verrà riavviato.
</td>
</tr>
<tr>
<td style="border:1px solid black;">
**/quiet**
</td>
<td style="border:1px solid black;">
Modalità senza intervento dell'utente. È analoga alla modalità automatica, ma non vengono visualizzati i messaggi di stato o di errore.
</td>
</tr>
<tr>
<th colspan="2">
Opzioni di riavvio
</th>
</tr>
<tr class="alternateRow">
<td style="border:1px solid black;">
**/norestart**
</td>
<td style="border:1px solid black;">
Non esegue il riavvio del sistema al termine dell'installazione.
</td>
</tr>
<tr>
<td style="border:1px solid black;">
**/forcerestart**
</td>
<td style="border:1px solid black;">
Esegue il riavvio del computer dopo l'installazione e impone la chiusura delle altre applicazioni all'arresto del sistema senza salvare i file aperti.
</td>
</tr>
<tr class="alternateRow">
<td style="border:1px solid black;">
**/warnrestart\[:x\]**
</td>
<td style="border:1px solid black;">
Viene visualizzata una finestra di dialogo contenente un timer che avvisa l'utente che il computer verrà riavviato dopo *x* secondi. L'impostazione predefinita è 30 secondi. Da utilizzare insieme all'opzione **/quiet** o **/passive**.
</td>
</tr>
<tr>
<td style="border:1px solid black;">
**/promptrestart**
</td>
<td style="border:1px solid black;">
Visualizza una finestra di dialogo in cui si richiede all'utente locale di consentire il riavvio del sistema.
</td>
</tr>
<tr>
<th colspan="2">
Opzioni speciali
</th>
</tr>
<tr class="alternateRow">
<td style="border:1px solid black;">
**/forceappsclose**
</td>
<td style="border:1px solid black;">
Impone la chiusura delle altre applicazioni all'arresto del computer.
</td>
</tr>
<tr>
<td style="border:1px solid black;">
**/log:percorso**
</td>
<td style="border:1px solid black;">
Consente di salvare i file di registro dell'installazione in un percorso diverso.
</td>
</tr>
</table>
 
**Verifica dell'applicazione dell'aggiornamento**

-   **Microsoft Baseline Security Analyzer**

    Per verificare se un aggiornamento per la protezione è stato applicato al sistema interessato, è possibile utilizzare lo strumento Microsoft Baseline Security Analyzer (MBSA). Per ulteriori informazioni, vedere la sezione **Strumenti e informazioni sul rilevamento e sulla distribuzione** nel presente bollettino.

-   **Verifica della versione dei file**

    Poiché esistono varie edizioni di Microsoft Windows, le operazioni descritte di seguito potrebbero risultare diverse nel sistema in uso. In tal caso, consultare la documentazione del prodotto per eseguire tutti i passaggi.

    1.  Fare clic su **Start**, quindi su **Cerca**.
    2.  Nel riquadro **Risultati ricerca**, scegliere **Tutti i file e le cartelle** in **Ricerca guidata**.
    3.  Nella casella **Nome del file o parte del nome**, digitare il nome del file, individuato nell'appropriata tabella di informazioni sui file, quindi fare clic su **Cerca**.
    4.  Nell'elenco dei file, fare clic con il pulsante destro del mouse sul file individuato nell'appropriata tabella di informazioni sui file, quindi fare clic su **Proprietà**.
        **Nota** A seconda dell'edizione del sistema operativo o dei programmi installati nel sistema, è possibile che alcuni dei file elencati nella tabella di informazioni sui file non siano installati.
    5.  Nella scheda **Versione** individuare il numero di versione del file installato nel sistema e confrontarlo con quello specificato nell'appropriata tabella di informazioni sui file.
        **Nota** È possibile che durante l'installazione alcuni attributi diversi dalla versione del file vengano modificati. Il confronto di altri attributi dei file con le informazioni disponibili nella tabella non è un metodo supportato per la verifica dell'applicazione dell'aggiornamento. In alcuni casi, inoltre, è possibile che i file vengano rinominati durante l'installazione. Se le informazioni sul file o sulla versione non sono disponibili, utilizzare uno degli altri metodi disponibili per verificare l'installazione dell'aggiornamento.

-   **Controllo della chiave del Registro di sistema**

    Per verificare i file installati dall'aggiornamento per la protezione, è anche possibile esaminare le chiavi del Registro di sistema elencate nella **Tabella di riferimento** in questa sezione.

    Queste chiavi del Registro di sistema potrebbero non contenere un elenco completo dei file installati. Inoltre, se un amministratore o un OEM integra o esegue lo slipstreaming dell'aggiornamento per la protezione nei file di origine dell'installazione di Windows, è possibile che queste chiavi del Registro di sistema non vengano create correttamente.

### Altre informazioni

#### Ringraziamenti

Microsoft [ringrazia](http://go.microsoft.com/fwlink/?linkid=21127) i seguenti utenti per aver collaborato alla protezione dei sistemi dei clienti:

-   Fabien Perigaud di [CERT-LEXSI](http://cert.lexsi.com/) per aver segnalato la vulnerabilità legata al sovraccarico del buffer basato su stack dei servizi Windows Media (CVE-2010-0478)

Microsoft [ringrazia](http://go.microsoft.com/fwlink/?linkid=21127) il seguente individuo e le seguenti aziende per la loro collaborazione e per aver fornito dettagli su un problema di qualità nell'aggiornamento per la protezione originale:

-   Fabien Perigaud di [CERT-LEXSI](http://cert.lexsi.com/)
-   [VUPEN Vulnerability Research Team](http://www.vupen.com/)
-   Il Vulnerability Research Team di [TELUS Security Labs](http://telussecuritylabs.com/)
-   [Core Security Technologies](http://www.coresecurity.com/)
-   [NSFOCUS Security Team](http://www.nsfocus.com/)

#### Microsoft Active Protections Program (MAPP)

Per migliorare il livello di protezione offerto ai clienti, Microsoft fornisce ai principali fornitori di software di protezione i dati relativi alle vulnerabilità in anticipo rispetto alla pubblicazione mensile dell'aggiornamento per la protezione. I fornitori di software di protezione possono servirsi di tali dati per fornire ai clienti delle protezioni aggiornate tramite software o dispositivi di protezione, quali antivirus, sistemi di rilevamento delle intrusioni di rete o sistemi di prevenzione delle intrusioni basati su host. Per verificare se tali protezioni attive sono state rese disponibili dai fornitori di software di protezione, visitare i siti Web relativi alle protezioni attive pubblicati dai partner del programma, che sono elencati in [Microsoft Active Protections Program (MAPP) Partners](http://www.microsoft.com/security/msrc/mapp/partners.mspx).

#### Supporto

-   Per usufruire dei servizi del supporto tecnico, visitare il sito Web del [Security Support](http://www.microsoft.com/italy/athome/security/support/default.mspx). Le chiamate al supporto tecnico relative agli aggiornamenti per la protezione sono gratuite. Per ulteriori informazioni sulle opzioni di supporto disponibili, visitare il sito [Microsoft Aiuto & Supporto](http://support.microsoft.com/default.aspx?ln=it).
-   I clienti internazionali possono ottenere assistenza tecnica presso le filiali Microsoft locali. Il supporto relativo agli aggiornamenti di protezione è gratuito. Per ulteriori informazioni su come contattare Microsoft per ottenere supporto, visitare il [sito Web del supporto internazionale](http://support.microsoft.com/common/international.aspx).

#### Dichiarazione di non responsabilità

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

#### Versioni

-   V1.0 (13 aprile 2010): Pubblicazione del bollettino.
-   V1.1 (14 aprile 2010): È stato corretto il requisito di riavvio per Microsoft Windows 2000 Server.
-   V2.0 (21 aprile 2010): È stato rivisto il bollettino per informare i clienti che l'aggiornamento per la protezione originale non proteggeva i sistemi dalla vulnerabilità descritta in questo bollettino. Microsoft consiglia di applicare una delle soluzioni alternative descritte in questo bollettino per contrastare l'impatto sui sistemi interessati finché non viene messo a disposizione un nuovo aggiornamento per la protezione.
-   V3.0 (27 aprile 2010): È stato rivisto il bollettino per offrire l'aggiornamento per la protezione appena rilasciato per i Servizi Windows Media in esecuzione su Microsoft Windows 2000 Server Service Pack 4. Ai clienti che eseguono il software interessato, Microsoft consiglia di applicare immediatamente l'aggiornamento per la protezione appena rilasciato.

*Built at 2014-04-18T01:50:00Z-07:00*
