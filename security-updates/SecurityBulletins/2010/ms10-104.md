---
TOCTitle: 'MS10-104'
Title: 'Bollettino Microsoft sulla sicurezza MS10-104 - Importante'
ms:assetid: 'ms10-104'
ms:contentKeyID: 61240542
ms:mtpsurl: 'https://technet.microsoft.com/it-IT/library/ms10-104(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS10-104 - Importante
==========================================================

Una vulnerabilità in Microsoft SharePoint può consentire l'esecuzione di codice in modalità remota (2455005)
------------------------------------------------------------------------------------------------------------

Data di pubblicazione: martedì 14 dicembre 2010

**Versione:** 1.0

### Informazioni generali

#### Riepilogo

Questo aggiornamento per la protezione risolve una vulnerabilità di Microsoft SharePoint che è stata segnalata privatamente. La vulnerabilità può consentire l'esecuzione di codice in modalità remota nel contesto di protezione di un utente guest se un utente malintenzionato invia una richiesta SOAP appositamente predisposta al Servizio di avvio per le conversioni di documenti in un ambiente server SharePoint che utilizza il Servizio di bilanciamento del carico per le conversioni di documenti. Per impostazione predefinita, il Servizio di bilanciamento del carico per le conversioni di documenti e il Servizio di avvio per le conversioni di documenti non sono attivati in Microsoft Office SharePoint Server 2007.

La vulnerabilità descritta in questo bollettino è considerata di livello importante per tutte le edizioni supportate di Microsoft Office SharePoint Server 2007. Per ulteriori informazioni, vedere la sottosezione **Software interessato e Software non interessato** all'interno della presente sezione.

L'aggiornamento risolve la vulnerabilità modificando il modo in cui il Servizio di avvio per le conversioni di documenti convalida le richieste SOAP appositamente predisposte. Per ulteriori informazioni sulla vulnerabilità, vedere la sottosezione Domande frequenti per la specifica voce della vulnerabilità nella sezione **Informazioni sulle vulnerabilità**.

**Raccomandazione.** Microsoft consiglia di installare l'aggiornamento quanto prima.

**Problemi noti.** Nessuno.

#### Software interessato e Software non interessato

Il seguente software è stato sottoposto a test per determinare quali versioni o edizioni siano interessate. Le altre versioni o edizioni non sono interessate dalla vulnerabilità o sono al termine del ciclo di vita del supporto. Per informazioni sulla disponibilità del supporto per la versione o l'edizione del software in uso, visitare il [sito Web Ciclo di vita del supporto Microsoft](http://support.microsoft.com/common/international.aspx?rdpath=gp;%5Bln%5D;lifecycle).

**Software interessato**

 
<table style="border:1px solid black;">
<thead>
<tr class="header">
<th style="border:1px solid black;" >Microsoft SharePoint Server</th>
<th style="border:1px solid black;" >Livello massimo di impatto sulla protezione</th>
<th style="border:1px solid black;" >Livello di gravità aggregato</th>
<th style="border:1px solid black;" >Bollettini sostituiti da questo aggiornamento</th>
</tr>
</thead>
<tbody>
<tr class="odd">
<td style="border:1px solid black;"><a href="http://www.microsoft.com/downloads/details.aspx?familyid=3c8fb9f9-7920-43ea-b618-e26dc3360c60">Microsoft Office SharePoint Server 2007 Service Pack 2 (edizioni a 32 bit)</a><br />
(KB2433089)</td>
<td style="border:1px solid black;">Esecuzione di codice in modalità remota</td>
<td style="border:1px solid black;">Importante</td>
<td style="border:1px solid black;">Nessuno</td>
</tr>
<tr class="even">
<td style="border:1px solid black;"><a href="http://www.microsoft.com/downloads/details.aspx?familyid=3db09280-24bd-42e0-9ae3-02c9bf3e8ee3">Microsoft Office SharePoint Server 2007 Service Pack 2 (edizioni a 64 bit)</a><br />
(KB2433089)</td>
<td style="border:1px solid black;">Esecuzione di codice in modalità remota</td>
<td style="border:1px solid black;">Importante</td>
<td style="border:1px solid black;">Nessuno</td>
</tr>
</tbody>
</table>
  
**Software non interessato**
  
| Office e altri software                                                      |  
|------------------------------------------------------------------------------|  
| Microsoft Windows SharePoint Services 2.0                                    |  
| Microsoft SharePoint Portal Server 2001 Service Pack 3                       |  
| Microsoft SharePoint Portal Server 2003 Service Pack 3                       |  
| Microsoft Windows SharePoint Services 3.0 Service Pack 2 (versioni a 32 bit) |  
| Microsoft Windows SharePoint Services 3.0 Service Pack 2 (versioni a 64 bit) |  
| SharePoint Foundation 2010                                                   |  
| Microsoft SharePoint Server 2010                                             |  
| Microsoft Groove Server 2010                                                 |  
| Microsoft Groove 2007                                                        |  
| Area di lavoro di Microsoft SharePoint                                       |
  
Domande frequenti sull'aggiornamento per la protezione  
------------------------------------------------------
  
<span></span>
**Dove si trova la sezione Informazioni sui file?**    
Fare riferimento alle tabelle contenute nella sezione **Distribuzione dell'aggiornamento per la protezione** per individuare la sezione Informazioni sui file.
  
**Se si utilizza una versione precedente del software discusso nel presente bollettino, che cosa è necessario fare?**    
I prodotti software elencati in questo bollettino sono stati sottoposti a test per determinare quali versioni sono interessate dalla vulnerabilità. Le altre versioni sono al termine del ciclo di vita del supporto. Per ulteriori informazioni sul ciclo di vita dei prodotti, visitare il sito Web [Ciclo di vita del supporto Microsoft](http://support.microsoft.com/common/international.aspx?rdpath=gp;%5Bln%5D;lifecycle).
  
Per evitare di esporre i propri sistemi a potenziali vulnerabilità, si raccomanda ai clienti che utilizzano versioni precedenti del software di eseguire quanto prima la migrazione a versioni supportate. Per informazioni sulla disponibilità del supporto per la versione del software in uso, vedere [Selezionare un prodotto per informazioni sul ciclo di vita](http://support.microsoft.com/gp/lifeselect). Per ulteriori informazioni sui service pack relativi a queste versioni del software, vedere il [ciclo di vita del supporto per i service pack](http://support.microsoft.com/gp/lifesupsps).
  
I clienti che hanno ancora la necessità di servizi di supporto per versioni precedenti del software sono invitati a contattare il loro rappresentante del team Microsoft, il responsabile tecnico dei rapporti con i clienti oppure il rappresentante del partner Microsoft appropriato per informazioni sui servizi di supporto personalizzati. I clienti che non dispongono di un contratto Alliance, Premier o Authorized possono contattare le filiali Microsoft locali. Per informazioni sui contatti, visitare il sito Web [Microsoft Worldwide](http://www.microsoft.com/worldwide/), selezionare il Paese desiderato dall'elenco Informazioni sui contatti e fare clic su **Go** per visualizzare un elenco di numeri telefonici. Quando si effettua la chiamata, richiedere di parlare con il responsabile locale delle vendite per i servizi di supporto Premier. Per ulteriori informazioni, vedere le [Domande frequenti sui criteri di ciclo di vita del supporto Microsoft](http://support.microsoft.com/gp/lifepolicy).
  
### Informazioni sulle vulnerabilità
  
Livelli di gravità e identificatori della vulnerabilità  
-------------------------------------------------------
  
<span></span>
I seguenti livelli di gravità presuppongono il livello massimo di impatto potenziale della vulnerabilità. Per informazioni relative al rischio, entro 30 giorni dalla pubblicazione del presente bollettino sulla sicurezza, di sfruttamento della vulnerabilità in relazione al livello di gravità e all'impatto sulla protezione, vedere l'Exploitability Index nel [riepilogo dei bollettini di dicembre](http://technet.microsoft.com/security/bulletin/ms10-dec). Per ulteriori informazioni, vedere [Microsoft Exploitability Index](http://technet.microsoft.com/it-it/security/cc998259.aspx).

 
<table style="border:1px solid black;">
<caption>Livelli di gravità delle vulnerabilità e livello massimo di impatto sulla protezione per il software interessato</caption>
<thead>
<tr class="header">
<th style="border:1px solid black;" >Software interessato</th>
<th style="border:1px solid black;" >Vulnerabilità legata all'esecuzione errata di codice per le richieste - CVE-2010-3964</th>
<th style="border:1px solid black;" >Livello di gravità aggregato</th>
</tr>
</thead>
<tbody>
<tr class="odd">
<td style="border:1px solid black;">Microsoft Office SharePoint Server 2007 Service Pack 2 (edizioni a 32 bit)</td>
<td style="border:1px solid black;"><strong>Importante</strong> <br />
Esecuzione di codice in modalità remota</td>
<td style="border:1px solid black;"><strong>Importante</strong></td>
</tr>
<tr class="even">
<td style="border:1px solid black;">Microsoft Office SharePoint Server 2007 Service Pack 2 (edizioni a 64 bit)</td>
<td style="border:1px solid black;"><strong>Importante</strong> <br />
Esecuzione di codice in modalità remota</td>
<td style="border:1px solid black;"><strong>Importante</strong></td>
</tr>
</tbody>
</table>
  
Vulnerabilità legata all'esecuzione errata di codice per le richieste - CVE-2010-3964  
-------------------------------------------------------------------------------------
  
<span></span>
Una vulnerabilità legata all'esecuzione di codice in modalità remota è stata riscontrata nel modo in cui il Servizio di avvio per le conversioni di documenti convalida le richieste SOAP prima dell'elaborazione in un server SharePoint. Un utente malintenzionato in grado di sfruttare questa vulnerabilità può eseguire codice arbitrario in un server SharePoint interessato nel contesto di protezione di un account guest.
  
Per visualizzare questa vulnerabilità come voce standard nell'elenco CVE, vedere il codice [CVE-2010-3964](http://www.cve.mitre.org/cgi-bin/cvename.cgi?name=cve-2010-3964).
  
#### Fattori attenuanti della vulnerabilità legata all'esecuzione errata di codice per le richieste - CVE-2010-3964
  
Per fattore attenuante si intende un'impostazione, una configurazione comune o una procedura consigliata generica esistente in uno stato predefinito in grado di ridurre la gravità nello sfruttamento di una vulnerabilità. I seguenti fattori attenuanti possono essere utili per l'utente:
  
-   Per impostazione predefinita, il Servizio di bilanciamento del carico per le conversioni di documenti e il Servizio di avvio per le conversioni di documenti non sono attivati in Microsoft Office SharePoint Server 2007.  
-   Sfruttando questa vulnerabilità, un utente malintenzionato potrebbe eseguire codice come un account guest che dispone solo dei diritti per una determinata directory temporanea. Il contenuto di tale directory temporanea viene eliminato regolarmente.
  
#### Soluzioni alternative per la vulnerabilità legata all'esecuzione errata di codice per le richieste - CVE-2010-3964
  
Per soluzione alternativa si intende un'impostazione o una modifica nella configurazione che non elimina la vulnerabilità sottostante, ma consente di bloccare gli attacchi noti prima di applicare l'aggiornamento. Microsoft ha verificato le seguenti soluzioni alternative e segnala nel corso della discussione se tali soluzioni riducono la funzionalità:
  
-   **Arrestare e disabilitare il Servizio di avvio per le conversioni di documenti**
  
    Eseguire il comando seguente in qualità di amministratore dal prompt dei comandi in ogni sistema che esegue il Servizio di avvio per le conversioni di documenti:  
    `sc stop dclauncher`  
    `sc config dclauncher start= disabled`
  
    **Effetto della soluzione alternativa.** La conversione dei documenti Office è disattivata.
  
    **Per annullare il risultato della soluzione alternativa.**
  
    Eseguire il comando seguente dal prompt dei comandi in qualità di amministratore:  
    `sc config dclauncher start= auto`  
    `sc start dclauncher`
  
-   **Bloccare le porte utilizzate dal Servizio di avvio per le conversioni di documenti Office a livello del firewall**
  
    Bloccare la porta seguente a livello del firewall:  
    Porta TCP 8082
  
    Questa porta viene utilizzata per stabilire una connessione con il componente interessato. Bloccando tale porta a livello del firewall aziendale, sia in ingresso che in uscita, è possibile proteggere i sistemi protetti dal firewall da attacchi mirati a sfruttare la vulnerabilità. Microsoft consiglia di bloccare tutte le comunicazioni in ingresso non richieste provenienti da Internet, per impedire gli attacchi che potrebbero utilizzare altre porte. Per ulteriori informazioni sulle porte, vedere l'articolo di TechNet relativo [Assegnazione delle porte TCP e UDP](http://go.microsoft.com/fwlink/?linkid=21312).
  
    **Effetto della soluzione alternativa.** Le applicazioni e i servizi potrebbero utilizzare la porta interessata. Il blocco della connettività della porta potrebbe impedire il funzionamento di diversi servizi o applicazioni.
  
    **Per annullare il risultato della soluzione alternativa.**
  
    Bloccare la porta TCP 8082 a livello del firewall. Per ulteriori informazioni sulle porte, vedere l'articolo di TechNet relativo [Assegnazione delle porte TCP e UDP](http://go.microsoft.com/fwlink/?linkid=21312).
  
#### Domande frequenti sulla vulnerabilità legata all'esecuzione errata di codice per le richieste - CVE-2010-3964
  
**Qual è la portata o l'impatto di questa vulnerabilità?**    
Si tratta di una vulnerabilità legata all'esecuzione di codice in modalità remota. Un utente malintenzionato in grado di sfruttare questa vulnerabilità può eseguire codice arbitrario nel contesto di protezione di un account guest nel server SharePoint interessato.
  
**Quali sono le cause di questa vulnerabilità?**    
Questa vulnerabilità si verifica quando il Servizio di avvio per le conversioni di documenti non convalida correttamente le richieste SOAP (Simple Object Access Protocol).
  
**Che cos'è il Servizio di avvio per le conversioni di documenti?**    
Il Servizio di avvio per le conversioni di documenti programma ed avvia le conversioni di documenti in un server. Quando Microsoft Office SharePoint Server 2007 inoltra una richiesta di conversione documento al servizio, il Servizio di avvio per le conversioni di documenti richiama il convertitore documenti appropriato. Nella maggior parte delle configurazioni server farm, il Servizio di avvio per le conversioni di documenti e i convertitori da esso avviati devono essere installati in un server applicazioni. In ogni server applicazioni può essere attivato un solo Servizio di avvio per le conversioni di documenti.
  
Il Servizio di avvio per le conversioni di documenti viene eseguito mediante l'account HVU\_*ComputerName*. L'account HVU\_*ComputerName* è un account guest locale creato nel server applicazioni quando il Servizio di avvio per le conversioni di documenti è attivato.
  
**Che cos'è il Servizio di bilanciamento del carico per le conversioni di documenti?**    
Il Servizio di bilanciamento del carico per le conversioni di documenti gestisce le richieste di conversione. Il Servizio di bilanciamento del carico per le conversioni di documenti può essere configurato in un server autonomo o in un server farm. Quando riceve una richiesta di conversione da Microsoft Office SharePoint Server 2007, il Servizio di bilanciamento del carico per le conversioni di documenti restituisce un URI (Uniform Resource Identifier) che indica il Servizio di avvio per le conversioni di documenti appropriato. SharePoint Server 2007 si collega all'utilità di avvio specificata mediante le richieste SOAP e le richieste di conversione del documento specificato.
  
Si noti che disattivando il Servizio di bilanciamento del carico per le conversioni di documenti il processo di conversione dei documenti viene interrotto e anche il Servizio di avvio per le conversioni di documenti viene disattivato.
  
**A quali attacchi viene esposto il sistema a causa di questa vulnerabilità?**    
Un utente malintenzionato in grado di sfruttare questa vulnerabilità può eseguire codice arbitrario nel contesto di protezione di un utente guest nel server di destinazione.
  
**In che modo un utente malintenzionato può sfruttare questa vulnerabilità?**    
Un utente malintenzionato può inviare una richiesta SOAP appositamente predisposta al Servizio di avvio per le conversioni di documenti in un ambiente server di SharePoint che utilizza il Servizio di bilanciamento del carico per le conversioni di documenti. Quando il Servizio di avvio per le conversioni di documenti elabora la richiesta SOAP appositamente predisposta, la vulnerabilità può consentire l'esecuzione di codice in modalità remota nel contesto di protezione di un account guest sul sistema interessato.
  
**Quali sono i sistemi principalmente interessati da questa vulnerabilità?**    
Gli ambienti server SharePoint che utilizzano il Servizio di bilanciamento del carico per le conversioni di documenti sono principalmente interessati da questa vulnerabilità. La vulnerabilità può consentire l'esecuzione di codice in modalità remota nei server che eseguono il Servizio di avvio per le conversioni di documenti nell'ambiente server SharePoint.
  
**Quali sono gli scopi dell'aggiornamento?**    
Questo aggiornamento risolve la vulnerabilità modificando il modo in cui il Servizio di avvio per le conversioni di documenti convalida le richieste SOAP appositamente predisposte.
  
**Al momento del rilascio di questo bollettino le informazioni sulla vulnerabilità erano disponibili pubblicamente?**    
No. Microsoft ha ricevuto informazioni sulla vulnerabilità grazie ad un'indagine coordinata.
  
**Al momento del rilascio di questo bollettino erano già stati segnalati attacchi basati sullo sfruttamento di questa vulnerabilità?**    
No. Al momento della pubblicazione del presente bollettino, Microsoft non aveva ricevuto alcuna segnalazione in merito allo sfruttamento di questa vulnerabilità a scopo di attacco.
  
### Informazioni sull'aggiornamento
  
Strumenti e informazioni sul rilevamento e sulla distribuzione  
--------------------------------------------------------------
  
<span></span>
**Security Central**
  
Gestione del software e degli aggiornamenti per la protezione necessari per la distribuzione su server, desktop e sistemi portatili dell'organizzazione. Per ulteriori informazioni, vedere il sito Web [TechNet Update Management Center](http://technet.microsoft.com/it-it/updatemanagement/default.aspx). Nel [sito Web Sicurezza di Microsoft TechNet](http://technet.microsoft.com/it-it/security/default.aspx) sono disponibili ulteriori informazioni sulla protezione e la sicurezza dei prodotti Microsoft.
  
Gli aggiornamenti per la protezione sono disponibili dai siti Web [Microsoft Update](http://www.update.microsoft.com/microsoftupdate/v6/vistadefault.aspx?ln=it-it) e [Windows Update](http://update.microsoft.com/microsoftupdate). Gli aggiornamenti per la protezione sono anche disponibili nell'[Area download Microsoft](http://www.microsoft.com/downloads/results.aspx?pocid=&freetext=security%20update&displaylang=it) ed è possibile individuarli in modo semplice eseguendo una ricerca con la parola chiave "aggiornamento per la protezione".
  
Infine, gli aggiornamenti per la protezione possono essere scaricati dal [catalogo di Microsoft Update](http://catalog.update.microsoft.com/v7/site/home.aspx). Il catalogo di Microsoft Update è uno strumento che consente di eseguire ricerche, disponibile tramite Windows Update e Microsoft Update, che comprende aggiornamenti per la protezione, driver e service pack. Se si cerca in base al numero del bollettino sulla sicurezza (ad esempio, "MS07-036"), è possibile aggiungere tutti gli aggiornamenti applicabili al carrello (inclusi aggiornamenti in lingue diverse) e scaricarli nella cartella specificata. Per ulteriori informazioni sul catalogo di Microsoft Update, vedere le [domande frequenti sul catalogo di Microsoft Update](http://catalog.update.microsoft.com/v7/site/faq.aspx).
  
**Informazioni sul rilevamento e sulla distribuzione**
  
Microsoft fornisce informazioni sul rivelamento e la distribuzione degli aggiornamenti sulla protezione. Questa guida contiene raccomandazioni e informazioni che possono aiutare i professionisti IT a capire come utilizzare i vari strumenti per il rilevamento e la distribuzione di aggiornamenti per la protezione. Per ulteriori informazioni, vedere l'[articolo della Microsoft Knowledge Base 961747](http://support.microsoft.com/kb/961747).
  
**Microsoft Baseline Security Analyzer**
  
Microsoft Baseline Security Analyzer (MBSA) consente di eseguire la scansione di sistemi locali e remoti, al fine di rilevare eventuali aggiornamenti di protezione mancanti, nonché i più comuni errori di configurazione della protezione. Per ulteriori informazioni su MBSA, visitare il sito [Microsoft Baseline Security Analyzer](http://technet.microsoft.com/it-it/security/cc184924.aspx).
  
La seguente tabella contiene le informazioni di riepilogo sul rilevamento MBSA dell'aggiornamento per la protezione.
  
| Software                                                                   | MBSA |  
|----------------------------------------------------------------------------|------|  
| Microsoft Office SharePoint Server 2007 Service Pack 2 (edizioni a 32 bit) | No   |  
| Microsoft Office SharePoint Server 2007 Service Pack 2 (edizioni a 64 bit) | No   |
  
**Nota** Per i clienti che utilizzano software legacy non supportato dall'ultima versione di MBSA, Microsoft Update e Windows Server Update Services, visitare [Microsoft Baseline Security Analyzer](http://technet.microsoft.com/it-it/security/cc184924.aspx) e leggere la sezione relativa al supporto per i prodotti legacy che spiega come creare funzionalità complete per il rilevamento degli aggiornamenti per la protezione con gli strumenti legacy.
  
**Windows Server Update Services**
  
Grazie a Windows Server Update Services (WSUS), gli amministratori IT sono in grado di implementare gli aggiornamenti più recenti dei prodotti Microsoft sui computer che eseguono il sistema operativo Windows. Per ulteriori informazioni su come eseguire la distribuzione degli aggiornamenti per la protezione con Windows Server Update Services, vedere l'articolo di TechNet [Windows Server Update Services](http://technet.microsoft.com/it-it/wsus/default.aspx).
  
**Systems Management Server**
  
La seguente tabella contiene le informazioni di riepilogo sul rilevamento SMS e sulla distribuzione dell'aggiornamento per la protezione.
  
| Software                                                                   | SMS 2.0 | SMS 2003 con SUIT | SMS 2003 con ITMU                                                            | Configuration Manager 2007                                                   |  
|----------------------------------------------------------------------------|---------|-------------------|------------------------------------------------------------------------------|------------------------------------------------------------------------------|  
| Microsoft Office SharePoint Server 2007 Service Pack 2 (edizioni a 32 bit) | No      | No                | Sì. Vedere di seguito la **Nota su Microsoft Office SharePoint Server 2007** | Sì. Vedere di seguito la **Nota su Microsoft Office SharePoint Server 2007** |  
| Microsoft Office SharePoint Server 2007 Service Pack 2 (edizioni a 64 bit) | No      | No                | Sì. Vedere di seguito la **Nota su Microsoft Office SharePoint Server 2007** | Sì. Vedere di seguito la **Nota su Microsoft Office SharePoint Server 2007** |
  
Per SMS 2.0 e SMS 2003, è possibile utilizzare Security Update Inventory Tool (SUIT), per rilevare gli aggiornamenti per la protezione. Vedere anche i [download per Systems Management Server 2.0](http://technet.microsoft.com/it-it/systemcenter/bb676799(en-us).aspx).
  
SMS 2003 Inventory Tool for Microsoft Updates (ITMU) può essere utilizzato in SMS 2003 per il rilevamento tramite SMS degli aggiornamenti per la protezione disponibili in [Microsoft Update](http://www.update.microsoft.com/microsoftupdate/v6/vistadefault.aspx?ln=it-it) e supportati da [Windows Server Update Services](http://technet.microsoft.com/it-it/wsus/bb466208(en-us).aspx). Per ulteriori informazioni su SMS 2003 ITMU, vedere [SMS 2003 Inventory Tool for Microsoft Updates.](http://technet.microsoft.com/it-it/systemcenter/bb676783(en-us).aspx) Per ulteriori informazioni sugli strumenti di analisi SMS, vedere [SMS 2003 Software Update Scanning Tools](http://technet.microsoft.com/it-it/systemcenter/bb676786(en-us).aspx). Vedere anche i [download per Systems Management Server 2003](http://technet.microsoft.com/it-it/systemcenter/bb676766(en-us).aspx).
  
System Center Configuration Manager 2007 utilizza WSUS 3.0 per il rilevamento degli aggiornamenti. Per ulteriori informazioni sulla Gestione aggiornamenti software di Configuration Manager 2007, visitare [System Center Configuration Manager 2007](http://technet.microsoft.com/it-it/library/bb735860(en-us).aspx).
  
Per ulteriori informazioni su SMS, visitare il [sito Web SMS](http://www.microsoft.com/italy/server/systemcenter/configmgr/default.mspx).
  
Per ulteriori informazioni, vedere l'[articolo della Microsoft Knowledge Base 910723](http://support.microsoft.com/kb/910723): Elenco di riepilogo degli articoli mensili relativi alle informazioni sul rilevamento e sulla distribuzione.
  
**Nota su Microsoft Office SharePoint Server 2007** La tabella di rilevamento descritta sopra si basa su distribuzioni per un server singolo Microsoft Office SharePoint Server 2007. Gli strumenti di rilevamento non rilevano l'applicabilità dell'aggiornamento a sistemi configurati come parte di una server farm SharePoint comprendente più sistemi. Per ulteriori informazioni sulla distribuzione degli aggiornamenti a configurazioni sia autonome sia multiserver, vedere [Distribuzione degli aggiornamenti software per Office SharePoint Server 2007](http://technet.microsoft.com/en-us/library/cc263467(office.12).aspx).
  
**Nota** Se è stato utilizzato un punto di installazione amministrativa (AIP) per la distribuzione di Office XP o Office 2003, la distribuzione dell'aggiornamento tramite SMS potrebbe non essere possibile nel caso in cui AIP sia stato aggiornato dalla linea di base originale. Per ulteriori informazioni, vedere l'argomento relativo alla **posizione di installazione amministrativa di Office** in questa sezione.
  
**Posizione di installazione amministrativa di Office**
  
Se l'applicazione è stata installata da una postazione server, l'amministratore del server dovrà installare l'aggiornamento amministrativo nel server e quindi distribuirlo nel sistema in uso.
  
-   Per le versioni supportate di Microsoft Office XP, vedere l'articolo relativo alla [creazione di una posizione di installazione amministrativa.](http://office.microsoft.com/en-us/orkxp/ha011363091033.aspx) Per ulteriori informazioni su come modificare l'origine per un sistema client da una posizione di installazione amministrativa aggiornata a una linea di base originale Office XP vedere l'[articolo della Microsoft Knowledge Base 922665](http://support.microsoft.com/kb/922665).  
    **Nota** Se si prevede di gestire centralmente gli aggiornamenti software da un'immagine amministrativa aggiornata, è possibile trovare ulteriori informazioni nell'articolo relativo all'[aggiornamento di client Office XP da un'immagine amministrativa con patch](http://office.microsoft.com/en-us/orkxp/ha011525721033.aspx).  
-   Per le versioni supportate di Microsoft Office 2003, vedere l'articolo relativo alla [creazione di una posizione di installazione amministrativa.](http://office.microsoft.com/en-us/ork2003/ha011401931033.aspx) Per ulteriori informazioni su come modificare l'origine per un computer client da un punto di installazione amministrativa aggiornato a una linea di base originale Office 2003 o Service Pack 3 (SP3), vedere l'[articolo della Microsoft Knowledge Base 902349](http://support.microsoft.com/kb/902349).  
    **Nota** Se si prevede di gestire centralmente gli aggiornamenti software da un'immagine amministrativa aggiornata, è possibile trovare ulteriori informazioni nell'articolo relativo alla [distribuzione degli aggiornamenti per i prodotti Office 2003](http://office.microsoft.com/en-us/ork2003/ha011402381033.aspx?pid=ch011480761033).  
-   Per creare una cartella di installazione dalla rete per le versioni supportate di Microsoft Office, vedere l'[articolo relativo alla creazione di una cartella di installazione dalla rete per Microsoft Office](http://technet.microsoft.com/library/cc179063.aspx).  
    **Nota** Se si prevede di gestire centralmente gli aggiornamenti per la protezione, utilizzare Windows Server Update Services. Per ulteriori informazioni su come distribuire gli aggiornamenti per la protezione per Microsoft Office, visitare il [sito Web Windows Server Update Services](http://technet.microsoft.com/it-it/wsus/default.aspx).
  
**Update Compatibility Evaluator e Application Compatibility Toolkit**
  
Gli aggiornamenti vanno spesso a sovrascrivere gli stessi file e le stesse impostazioni del Registro di sistema che sono necessari per eseguire le applicazioni. Ciò può scatenare delle incompatibilità e aumentare il tempo necessario per installare gli aggiornamenti per la protezione. Il programma [Update Compatibility Evaluator](http://technet.microsoft.com/it-it/library/cc766043(ws.10).aspx), incluso nell'[Application Compatibility Toolkit](http://www.microsoft.com/downloads/details.aspx?familyid=24da89e9-b581-47b0-b45e-492dd6da2971&displaylang=en), consente di semplificare il testing e la convalida degli aggiornamenti di Windows, verificandone la compatibilità con le applicazioni già installate.
  
L'Application Compatibility Toolkit (ACT) contiene gli strumenti e la documentazione necessari per valutare e attenuare i problemi di compatibilità tra le applicazioni prima di installare Microsoft Windows Vista, un aggiornamento di Windows, un aggiornamento Microsoft per la protezione o una nuova versione di Windows Internet Explorer nell'ambiente in uso.
  
Distribuzione dell'aggiornamento per la protezione  
--------------------------------------------------
  
<span></span>
**Software interessato**
  
Per informazioni sull'aggiornamento per la protezione specifico per il software interessato, fare clic sul collegamento corrispondente:
  
#### SharePoint Server 2007 (tutte le edizioni)
  
**Tabella di riferimento**
  
La seguente tabella contiene le informazioni relative all'aggiornamento per la protezione per questo software. Per ulteriori informazioni, consultare la sottosezione **Informazioni per la distribuzione** di questa sezione.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Disponibilità nei service pack futuri</strong></td>
<td style="border:1px solid black;">Non sono previsti ulteriori Service Pack per questo software. L'aggiornamento per il problema illustrato verrà incluso in un service pack o rollup di aggiornamento futuro.</td>
</tr>
<tr class="even">
<td style="border:1px solid black;"><strong>Distribuzione</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Installazione senza intervento dell'utente</td>
<td style="border:1px solid black;">Per Microsoft Office SharePoint Server 2007 Service Pack 2 (edizioni a 32 bit):<br />
Office2007-kb2433089-fullfile-x86-glb.exe /passive</td>
</tr>
<tr class="even">
<td style="border:1px solid black;"></td>
<td style="border:1px solid black;">Per Microsoft Office SharePoint Server 2007 Service Pack 2 (edizioni a 64 bit):<br />
Office2007-kb2433089-fullfile-x64-glb.exe /passive</td>
</tr>
<tr class="odd">
<td style="border:1px solid black;">Installazione senza riavvio</td>
<td style="border:1px solid black;">Per Microsoft Office SharePoint Server 2007 Service Pack 2 (edizioni a 32 bit):<br />
Office2007-kb2433089-fullfile-x86-glb.exe /norestart</td>
</tr>
<tr class="even">
<td style="border:1px solid black;"></td>
<td style="border:1px solid black;">Per Microsoft Office SharePoint Server 2007 Service Pack 2 (edizioni a 64 bit):<br />
Office2007-kb2433089-fullfile-x64-glb.exe /norestart</td>
</tr>
<tr class="odd">
<td style="border:1px solid black;">Aggiornamento del file di registro</td>
<td style="border:1px solid black;">Non applicabile</td>
</tr>
<tr class="even">
<td style="border:1px solid black;">Ulteriori informazioni</td>
<td style="border:1px solid black;">Per il rilevamento e la distribuzione, vedere la sezione precedente <strong>Strumenti e informazioni sul rilevamento e sulla distribuzione.</strong></td>
</tr>
<tr class="odd">
<td style="border:1px solid black;"><strong>Necessità di riavvio</strong></td>
<td style="border:1px solid black;"></td>
</tr>
<tr class="even">
<td style="border:1px solid black;">Riavvio richiesto?</td>
<td style="border:1px solid black;">In alcuni casi, l'aggiornamento non richiede il riavvio del computer. Tuttavia, se i file necessari sono in uso, verrà richiesto di riavviare il sistema. In questo caso, viene visualizzato un messaggio che richiede di riavviare il sistema.<br />
<br />
Per ridurre le probabilità di dover effettuare un riavvio, interrompere tutti i servizi interessati e chiudere tutte le applicazioni che potrebbero utilizzare i file interessati prima di installare l'aggiornamento per la protezione. Per ulteriori informazioni sui motivi della richiesta di riavvio del sistema, vedere l'<a href="http://support.microsoft.com/kb/887012">articolo della Microsoft Knowledge Base 887012</a>.</td>
</tr>
<tr class="odd">
<td style="border:1px solid black;">Funzionalità di patch a caldo</td>
<td style="border:1px solid black;">Non applicabile</td>
</tr>
<tr class="even">
<td style="border:1px solid black;"><strong>Informazioni per la rimozione</strong></td>
<td style="border:1px solid black;">L'aggiornamento non può essere rimosso.</td>
</tr>
<tr class="odd">
<td style="border:1px solid black;"><strong>Informazioni sui file</strong></td>
<td style="border:1px solid black;">Vedere l'<a href="http://support.microsoft.com/kb/2433089">articolo della Microsoft Knowledge Base 2433089</a></td>
</tr>
<tr class="even">
<td style="border:1px solid black;"><strong>Controllo delle chiavi del Registro di sistema</strong></td>
<td style="border:1px solid black;">Non applicabile</td>
</tr>
</tbody>
</table>
  
#### Informazioni per la distribuzione
  
**Installazione dell'aggiornamento**
  
È possibile installare l'aggiornamento utilizzando il collegamento appropriato per il download disponibile nella sezione Software interessato e Software non interessato. Se l'applicazione è stata installata da una postazione server, l'amministratore del server dovrà installare l'aggiornamento amministrativo nel server e quindi distribuirlo nel sistema in uso. Per ulteriori informazioni sulle posizioni di installazione amministrativa, fare riferimento all'argomento **Posizione di installazione amministrativa di Office** nella sottosezione **Strumenti e informazioni sul rilevamento e sulla distribuzione**.
  
Questo aggiornamento per la protezione richiede Windows Installer 3.1 o versione successiva installato nel sistema.
  
Per installare la versione 3.1 o successiva di Windows Installer, visitare uno dei seguenti siti Web Microsoft:
  
-   [Windows Installer 4.5 Redistributable per Windows Server 2008, Windows Vista, Windows Server 2003 e Windows XP](http://www.microsoft.com/downloads/details.aspx?familyid=5a58b56f-60b6-4412-95b9-54d056d6f9f4&displaylang=en)  
-   [Windows Installer 3.1 Redistributable per Windows Server 2003, Windows XP e Windows 2000](http://www.microsoft.com/downloads/details.aspx?familyid=889482fc-5f56-4a38-b838-de776fd4138c&displaylang=en)
  
Per ulteriori informazioni sulla terminologia utilizzata nel presente bollettino, ad esempio su ciò che si intende per *correzione rapida*, vedere l'[articolo della Microsoft Knowledge Base 824684](http://support.microsoft.com/kb/824684/it).
  
Questo aggiornamento per la protezione supporta le seguenti opzioni del programma di installazione.
  
| Opzione                           | Descrizione                                                                                                                                                                                            |  
|-----------------------------------|--------------------------------------------------------------------------------------------------------------------------------------------------------------------------------------------------------|  
| **/? **o **/help**                | Mostra la finestra di dialogo sull'utilizzo.                                                                                                                                                           |  
| **/passive**                      | Specifica la modalità passiva. Non richiede alcuna interazione da parte degli utenti; questi ultimi vedono le finestre di dialogo del progresso di base, ma non possono eseguire alcuna cancellazione. |  
| **/quiet**                        | Specifica la modalità automatica, o evita la visualizzazione delle richieste di conferma, durante l'estrazione dei file.                                                                               |  
| **/norestart**                    | Evita il riavvio del sistema se l'aggiornamento lo richiede.                                                                                                                                           |  
| **/forcerestart**                 | Riavvia automaticamente il sistema dopo aver applicato l'aggiornamento a prescindere dall'eventuale richiesta di un riavvio.                                                                           |  
| **/extract**                      | Estrae i file senza eseguirne l'installazione. Viene richiesto di indicare una cartella di destinazione.                                                                                               |  
| **/extract:&lt;percorso&gt;**     | Ignora il comando di installazione definito dall'autore. Specifica il percorso e il nome del file con estensione inf o exe del programma di installazione.                                             |  
| **/lang:&lt;LCID&gt;**            | Impone l'uso di una determinata lingua, se il pacchetto di aggiornamento la supporta.                                                                                                                  |  
| **/log:&lt;file di registro&gt;** | Abilita la registrazione tramite Vnox e Installer, durante l'installazione dell'aggiornamento.                                                                                                         |
  
**Nota** È possibile combinare queste opzioni in un unico comando. Per garantire la compatibilità con le versioni precedenti, l'aggiornamento per la protezione supporta anche numerose opzioni utilizzate dalla versione precedente del programma di installazione. Per ulteriori informazioni sulle opzioni del programma di installazione supportate, vedere l'[articolo della Microsoft Knowledge Base 262841](http://support.microsoft.com/kb/262841/it).
  
**Rimozione dell'aggiornamento**
  
L'aggiornamento non può essere rimosso.
  
**Verifica dell'applicazione dell'aggiornamento**
  
-   **Microsoft Baseline Security Analyzer**
  
    Per verificare se un aggiornamento per la protezione è stato applicato al sistema interessato, è possibile utilizzare lo strumento Microsoft Baseline Security Analyzer (MBSA). Per ulteriori informazioni, vedere la sezione **Strumenti e informazioni sul rilevamento e sulla distribuzione** nel presente bollettino.
  
-   **Verifica della versione dei file**
  
    Poiché esistono varie edizioni di Microsoft Windows, le operazioni descritte di seguito potrebbero risultare diverse nel sistema in uso. In tal caso, consultare la documentazione del prodotto per eseguire tutti i passaggi.
  
    1.  Fare clic su **Start**, quindi immettere il nome di un file aggiornato nella casella **Inizia ricerca**.  
    2.  Quando il file viene visualizzato in **Programmi**, fare clic con il pulsante destro del mouse sul nome del file, quindi scegliere **Proprietà**.  
    3.  Nella scheda **Generale**, confrontare le dimensioni del file con le tabelle di informazioni sui file fornite nell'articolo della Knowledge Base indicato nel bollettino.  
    4.  È possibile inoltre selezionare la scheda **Dettagli** e confrontare le informazioni (ad esempio la versione e la data di modifica del file) con le tabelle di informazioni sui file fornite nell'articolo della Knowledge Base indicato nel bollettino.  
    5.  Un'ultima possibilità è fare clic sulla scheda **Versioni precedenti** e confrontare le informazioni relative alla versione precedente del file con quelle della versione nuova o aggiornata.
  
### Altre informazioni
  
#### Ringraziamenti
  
Microsoft [ringrazia](http://go.microsoft.com/fwlink/?linkid=21127) i seguenti utenti per aver collaborato alla protezione dei sistemi dei clienti:
  
-   Oleksandr Mirosh che collabora con [Zero Day Initiative](http://www.zerodayinitiative.com/) di [TippingPoint](http://www.tippingpoint.com/), per aver segnalato la vulnerabilità legata all'esecuzione errata di codice per le richieste (CVE-2010-3964)
  
#### Microsoft Active Protections Program (MAPP)
  
Per migliorare il livello di protezione offerto ai clienti, Microsoft fornisce ai principali fornitori di software di protezione i dati relativi alle vulnerabilità in anticipo rispetto alla pubblicazione mensile dell'aggiornamento per la protezione. I fornitori di software di protezione possono servirsi di tali dati per fornire ai clienti delle protezioni aggiornate tramite software o dispositivi di protezione, quali antivirus, sistemi di rilevamento delle intrusioni di rete o sistemi di prevenzione delle intrusioni basati su host. Per verificare se tali protezioni attive sono state rese disponibili dai fornitori di software di protezione, visitare i siti Web relativi alle protezioni attive pubblicati dai partner del programma, che sono elencati in [Microsoft Active Protections Program (MAPP) Partners](http://www.microsoft.com/security/msrc/collaboration/mapppartners.aspx).
  
#### Supporto
  
-   Per usufruire dei servizi del supporto tecnico, visitare il sito Web del [Security Support](https://consumersecuritysupport.microsoft.com/default.aspx?mkt=it-it). Le chiamate al supporto tecnico relative agli aggiornamenti per la protezione sono gratuite. Per ulteriori informazioni sulle opzioni di supporto disponibili, visitare il sito [Microsoft Aiuto & Supporto](http://support.microsoft.com/?ln=it).  
-   I clienti internazionali possono ottenere assistenza tecnica presso le filiali Microsoft locali. Il supporto relativo agli aggiornamenti di protezione è gratuito. Per ulteriori informazioni su come contattare Microsoft per ottenere supporto, visitare il [sito Web del supporto internazionale](http://support.microsoft.com/common/international.aspx).
  
#### Dichiarazione di non responsabilità
  
Le informazioni disponibili nella Microsoft Knowledge Base sono fornite "come sono" senza garanzie di alcun tipo. Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.
  
#### Versioni
  
-   V1.0 (14 dicembre 2010): Pubblicazione del bollettino.
  
*Built at 2014-04-18T01:50:00Z-07:00*
