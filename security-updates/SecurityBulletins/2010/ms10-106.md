---
TOCTitle: 'MS10-106'
Title: 'Bollettino Microsoft sulla sicurezza MS10-106 - Medio'
ms:assetid: 'ms10-106'
ms:contentKeyID: 61240544
ms:mtpsurl: 'https://technet.microsoft.com/it-IT/library/ms10-106(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS10-106 - Medio
=====================================================

Una vulnerabilità in Microsoft Exchange Server può consentire un attacco di tipo Denial of Service (2407132)
------------------------------------------------------------------------------------------------------------

Data di pubblicazione: martedì 14 dicembre 2010

**Versione:** 1.0

### Informazioni generali

#### Riepilogo

Questo aggiornamento per la protezione risolve una vulnerabilità di Microsoft Exchange Server che è stata segnalata privatamente. La vulnerabilità può consentire un attacco di tipo Denial of Service se un utente malintenzionato autenticato invia un messaggio di rete appositamente predisposto a un computer che esegue il servizio Exchange. Le configurazioni predefinite standard dei firewall e le procedure consigliate per la configurazione dei firewall consentono di proteggere le reti dagli attacchi sferrati dall'esterno del perimetro aziendale. È consigliabile che i sistemi connessi a Internet abbiano un numero minimo di porte esposte.

Questo aggiornamento per la protezione è considerato di livello moderato per Microsoft Exchange Server 2007 Service Pack 2 per sistemi x64. Per ulteriori informazioni, vedere la sottosezione **Software interessato e Software non interessato** in questa sezione.

L'aggiornamento per la protezione risolve la vulnerabilità correggendo il modo in cui l'archivio Exchange Server elabora le richieste RPC. Per ulteriori informazioni sulla vulnerabilità, vedere la sottosezione Domande frequenti per la specifica voce della vulnerabilità nella sezione **Informazioni sulle vulnerabilità**.

**Raccomandazione.** Se la funzionalità Aggiornamenti automatici è abilitata, gli utenti non devono intraprendere alcuna azione, poiché questo aggiornamento per la protezione viene scaricato e installato automaticamente. Gli utenti che non hanno attivato la funzionalità Aggiornamenti automatici devono verificare la disponibilità di aggiornamenti e installare questo aggiornamento manualmente. Per informazioni sulle opzioni di configurazione specifiche relative agli aggiornamenti automatici, vedere l'[articolo della Microsoft Knowledge Base 294871](http://support.microsoft.com/kb/294871).

Agli amministratori e alle organizzazioni o agli utenti finali che desiderano installare manualmente questo aggiornamento per la protezione, Microsoft consiglia di applicare l'aggiornamento utilizzando il software di gestione degli aggiornamenti o verificando la disponibilità di questi tramite il servizio [Microsoft Update](http://www.update.microsoft.com/microsoftupdate/v6/vistadefault.aspx?ln=it-it).

Vedere anche la sezione, **Strumenti e informazioni sul rilevamento e sulla distribuzione**, riportata di seguito nel presente bollettino.

**Problemi noti.** Nessuno

#### Software interessato e Software non interessato

Il seguente software è stato sottoposto a test per determinare quali versioni o edizioni siano interessate. Le altre versioni o edizioni non sono interessate dalla vulnerabilità o sono al termine del ciclo di vita del supporto. Per informazioni sulla disponibilità del supporto per la versione o l'edizione del software in uso, visitare il [sito Web Ciclo di vita del supporto Microsoft](http://support.microsoft.com/common/international.aspx?rdpath=gp;%5Bln%5D;lifecycle).

**Software interessato**

 
<table style="border:1px solid black;">
<thead>
<tr class="header">
<th style="border:1px solid black;" >Software dei server Microsoft</th>
<th style="border:1px solid black;" >Livello massimo di impatto sulla protezione</th>
<th style="border:1px solid black;" >Livello di gravità aggregato</th>
<th style="border:1px solid black;" >Bollettini sostituiti da questo aggiornamento</th>
</tr>
</thead>
<tbody>
<tr class="odd">
<td style="border:1px solid black;"><a href="http://www.microsoft.com/downloads/details.aspx?familyid=7b983156-9e9f-4d29-9e9b-2369747e3b62">Microsoft Exchange Server 2007 Service Pack 2 per sistemi x64</a><br />
(2407132)</td>
<td style="border:1px solid black;">Denial of Service</td>
<td style="border:1px solid black;">Moderato</td>
<td style="border:1px solid black;"><a href="http://technet.microsoft.com/security/bulletin/ms10-024">MS10-024</a></td>
</tr>
</tbody>
</table>
  
**Software non interessato**
  
| Sistema operativo                             |  
|-----------------------------------------------|  
| Microsoft Exchange Server 2000 Service Pack 3 |  
| Microsoft Exchange Server 2003 Service Pack 2 |  
| Microsoft Exchange Server 2007 Service Pack 3 |  
| Microsoft Exchange Server 2010                |  
| Microsoft Exchange Server 2010 Service Pack 1 |
  
Domande frequenti sull'aggiornamento per la protezione  
------------------------------------------------------
  
<span></span>
**Dove si trova la sezione Informazioni sui file?**    
Fare riferimento alle tabelle contenute nella sezione **Distribuzione dell'aggiornamento per la protezione** per individuare la sezione Informazioni sui file.
  
**L'aggiornamento include anche altre modifiche alle funzionalità non relative alla sicurezza?**    
Sì. Questo aggiornamento è rilasciato sotto forma di Aggiornamento cumulativo 5 per Exchange Server 2007 Service Pack 2 e come tale include tutti i contenuti forniti dagli aggiornamenti cumulativi precedenti. L'Aggiornamento cumulativo 5 non contiene ulteriori modifiche, ad eccezione del presente aggiornamento per la protezione. Per informazioni sul contenuto degli aggiornamenti cumulativi precedenti, vedere l'[articolo della Microsoft Knowledge Base 981383](http://support.microsoft.com/kb/981383).
  
**È necessario installare in una sequenza particolare il pacchetto di aggiornamento cumulativo per i server basati su Exchange Server 2007?**    
Fare riferimento all'articolo di TechNet, [Come installare il Service Pack o l'aggiornamento cumulativo più recente per Exchange 2007](http://technet.microsoft.com/en-us/library/ee221147(exchg.80).aspx).
  
**Se si utilizza una versione precedente del software discusso nel presente bollettino, che cosa è necessario fare?**    
I prodotti software elencati in questo bollettino sono stati sottoposti a test per determinare quali versioni sono interessate dalla vulnerabilità. Le altre versioni sono al termine del ciclo di vita del supporto. Per ulteriori informazioni sul ciclo di vita dei prodotti, visitare il sito Web [Ciclo di vita del supporto Microsoft](http://support.microsoft.com/common/international.aspx?rdpath=gp;%5Bln%5D;lifecycle).
  
Per evitare di esporre i propri sistemi a potenziali vulnerabilità, si raccomanda ai clienti che utilizzano versioni precedenti del software di eseguire quanto prima la migrazione a versioni supportate. Per informazioni sulla disponibilità del supporto per la versione del software in uso, vedere [Selezionare un prodotto per informazioni sul ciclo di vita](http://support.microsoft.com/gp/lifeselect). Per ulteriori informazioni sui service pack relativi a queste versioni del software, vedere il [ciclo di vita del supporto per i service pack](http://support.microsoft.com/gp/lifesupsps).
  
I clienti che hanno ancora la necessità di servizi di supporto per versioni precedenti del software sono invitati a contattare il loro rappresentante del team Microsoft, il responsabile tecnico dei rapporti con i clienti oppure il rappresentante del partner Microsoft appropriato per informazioni sui servizi di supporto personalizzati. I clienti che non dispongono di un contratto Alliance, Premier o Authorized possono contattare le filiali Microsoft locali. Per informazioni sui contatti, visitare il sito Web [Microsoft Worldwide](http://www.microsoft.com/worldwide/), selezionare il Paese desiderato dall'elenco Informazioni sui contatti e fare clic su **Go** per visualizzare un elenco di numeri telefonici. Quando si effettua la chiamata, richiedere di parlare con il responsabile locale delle vendite per i servizi di supporto Premier. Per ulteriori informazioni, vedere le [Domande frequenti sui criteri di ciclo di vita del supporto Microsoft](http://support.microsoft.com/gp/lifepolicy).
  
### Informazioni sulle vulnerabilità
  
Livelli di gravità e identificatori della vulnerabilità  
-------------------------------------------------------
  
<span></span>
I seguenti livelli di gravità presuppongono il livello massimo di impatto potenziale della vulnerabilità. Per informazioni relative al rischio, entro 30 giorni dalla pubblicazione del presente bollettino sulla sicurezza, di sfruttamento della vulnerabilità in relazione al livello di gravità e all'impatto sulla protezione, vedere l'Exploitability Index nel [riepilogo dei bollettini di dicembre](http://technet.microsoft.com/security/bulletin/ms10-dec). Per ulteriori informazioni, vedere [Microsoft Exploitability Index](http://technet.microsoft.com/it-it/security/cc998259.aspx).

 
<table style="border:1px solid black;">
<caption>Livelli di gravità delle vulnerabilità e livello massimo di impatto sulla protezione per il software interessato</caption>
<thead>
<tr class="header">
<th style="border:1px solid black;" >Software interessato</th>
<th style="border:1px solid black;" >Vulnerabilità legata a un ciclo infinito in Exchange Server - CVE-2010-3937</th>
<th style="border:1px solid black;" >Livello di gravità aggregato</th>
</tr>
</thead>
<tbody>
<tr class="odd">
<td style="border:1px solid black;">Microsoft Exchange Server 2007 Service Pack 2 per sistemi x64</td>
<td style="border:1px solid black;"><strong>Moderato</strong> <br />
Denial of Service</td>
<td style="border:1px solid black;"><strong>Moderato</strong></td>
</tr>
</tbody>
</table>
  
Vulnerabilità legata a un ciclo infinito in Exchange Server - CVE-2010-3937  
---------------------------------------------------------------------------
  
<span></span>
È stata riscontrata una vulnerabilità ad attacchi di tipo Denial of Service nel modo in cui l'archivio Exchange Server elabora le chiamate RPC appositamente predisposte. Solo gli utenti autenticati possono accedere al percorso di codice vulnerabile. Un utente malintenzionato può sfruttare la vulnerabilità inviando un messaggio di rete appositamente predisposto a un computer che esegue il servizio Exchange. Un utente malintenzionato può sfruttare la vulnerabilità impedendo al servizio Exchange di rispondere alle richieste finché non viene riavviato manualmente.
  
Per visualizzare questa vulnerabilità come voce standard nell'elenco CVE, vedere il codice [CVE-2010-3937](http://www.cve.mitre.org/cgi-bin/cvename.cgi?name=cve-2010-3937).
  
#### Fattori attenuanti della vulnerabilità legata a un ciclo infinito in Exchange Server - CVE-2010-3937
  
Per fattore attenuante si intende un'impostazione, una configurazione comune o una procedura consigliata generica esistente in uno stato predefinito in grado di ridurre la gravità nello sfruttamento di una vulnerabilità. I seguenti fattori attenuanti possono essere utili per l'utente:
  
-   Le configurazioni predefinite standard dei firewall e le procedure consigliate per la configurazione dei firewall consentono di proteggere le reti dagli attacchi sferrati dall'esterno del perimetro aziendale. È consigliabile che i sistemi connessi a Internet abbiano un numero minimo di porte esposte.  
-   Solo gli utenti autenticati possono accedere al percorso di codice vulnerabile. Tale vulnerabilità non viene attivata se l'utente malintenzionato non è autenticato.
  
#### Soluzioni alternative per la vulnerabilità legata a un ciclo infinito in Exchange Server - CVE-2010-3937
  
Microsoft non ha individuato alcuna soluzione alternativa per questa vulnerabilità.
  
#### Domande frequenti sulla vulnerabilità legata a un ciclo infinito in Exchange Server - CVE-2010-3937
  
**Qual è la portata o l'impatto di questa vulnerabilità?**    
Si tratta di una vulnerabilità ad attacchi di tipo Denial of Service. Un utente malintenzionato può sfruttare la vulnerabilità impedendo al server Exchange interessato di rispondere alle richieste finché non viene riavviato manualmente. Si noti che la vulnerabilità ad attacchi di tipo Denial of Service non consente di eseguire codice o acquisire diritti utente più elevati, ma può impedire al sistema interessato di accettare richieste.
  
**Quali sono le cause di questa vulnerabilità?**    
La vulnerabilità si presenta quando l'archivio Exchange Server non gestisce correttamente le richieste RPC appositamente predisposte.
  
**Che cos'è l'archivio Exchange Server?**    
L'archivio Exchange Server è una piattaforma di archiviazione che fornisce un singolo archivio per la gestione di diversi tipi di informazioni in un'unica infrastruttura. L'archivio di Exchange presenta diversi componenti logici che interagiscono tra di loro. Questi componenti possono risiedere in un unico server o essere distribuiti in più server. Per ulteriori informazioni, vedere l'articolo di TechNet [Archivio di Exchange 2007](http://technet.microsoft.com/en-us/library/bb331958(exchg.80).aspx).
  
**Che cos'è RPC (Remote Procedure Call)?**    
RPC (Remote Procedure Call) di Microsoft è un meccanismo di comunicazione interprocesso (IPC) che attiva lo scambio dati e il richiamo di funzionalità che risiedono in un altro processo. Tale processo può trovarsi nello stesso computer, nell'area locale (LAN) o in Internet. Il meccanismo RPC di Microsoft utilizza altri meccanismi IPC, come named pipe, Netbios o Winsock, per stabilire le comunicazioni tra il client e il server. Con RPC, la logica essenziale del programma e il relativo codice di procedura possono esistere su computer diversi, caratteristica importante per le applicazioni distribuite. Per ulteriori informazioni, vedere l'articolo di TechNet [Che cos'è RPC?](http://technet.microsoft.com/en-us/library/cc787851(ws.10).aspx)
  
**Tutti i ruoli di Exchange Server sono interessati da questo problema?**    
No. Solo i server Exchange dotati del ruolo server Cassette postali sono interessati da questo problema. Un ruolo server è un'unità che raggruppa in maniera logica le funzionalità e i componenti richiesti per eseguire una funzione specifica nell'ambiente di messaggistica. I server Exchange possono essere configurati in modo tale che diversi ruoli server coesistano in un unico computer oppure è possibile distribuire i ruoli server in computer dedicati. Questo problema interessa il ruolo server Cassette postali, pertanto solo i sistemi in cui tale ruolo è implementato sono interessati dalla vulnerabilità. Tuttavia, questo aggiornamento viene offerto a tutti i server Microsoft Exchange interessati, a prescindere dai ruoli configurati sul sistema. Per ulteriori informazioni sui ruoli server, vedere l'articolo di TechNet [Distribuzione dei ruoli server](http://technet.microsoft.com/en-us/library/aa997610(exchg.80).aspx).
  
**Che cos'è il ruolo server Cassette postali di Exchange?**    
Il ruolo server Cassette postali ospita i database delle cassette postali che a loro volta contengono le cassette postali degli utenti. Se si prevede di ospitare cassette postali utente, cartelle pubbliche o entrambe, il ruolo server Cassette postali è necessario. In Exchange Server 2007, il ruolo server Cassette postali si integra con i servizi Active Directory in maniera più efficace rispetto alle funzionalità delle casette postali nelle versioni precedenti di Exchange. Un'integrazione migliorata semplifica in maniera significativa la distribuzione e le operazioni. Il ruolo server Cassette postali migliora anche l'utilizzo di Information Worker, fornendo funzionalità più complete per il calendario, la gestione delle risorse e il download rubrica non in linea. Per ulteriori informazioni, vedere l'articolo di TechNet [Server Ruolo server Cassette postali: Panoramica](http://technet.microsoft.com/en-us/library/bb123698(exchg.80).aspx).
  
**A quali attacchi viene esposto il sistema a causa di questa vulnerabilità?**    
Un utente malintenzionato in grado di sfruttare questa vulnerabilità può impedire al servizio Exchange di rispondere alle richieste finché non viene riavviato manualmente.
  
**In che modo un utente malintenzionato può sfruttare questa vulnerabilità?**    
Un utente malintenzionato può sfruttare la vulnerabilità creando un messaggio RPC appositamente predisposto e inviandolo ad un server Exchange interessato tramite una porta TCP o UDP vulnerabile. Solo gli utenti autenticati possono accedere al percorso di codice vulnerabile. Tale vulnerabilità non viene attivata se l'utente malintenzionato non è autenticato.
  
**Quali porte TCP o UDP sono interessate da questo problema?**    
Questo problema interessa le connessioni RPC al server Cassette postali di Exchange. Qualsiasi porta di TCP o UDP configurata per utilizzare RPC per la connessione potrebbe essere interessata dal problema. Per visualizzare l'elenco delle porte statiche e determinare quali porte dinamiche potrebbero essere in uso nel proprio ambiente, vedere l'articolo di TechNet [Informazioni sulle porte che vengono utilizzate da Exchange 2007 in un ambiente misto](http://technet.microsoft.com/en-us/library/dd789693(exchg.80).aspx).
  
**Quali sono i sistemi principalmente interessati da questa vulnerabilità?**    
I sistemi server Exchange sono maggiormente interessati da questa vulnerabilità.
  
**Quali sono gli scopi dell'aggiornamento?**    
L'aggiornamento risolve la vulnerabilità correggendo il modo in cui l'archivio Exchange Server elabora le richieste RPC.
  
**Al momento del rilascio di questo bollettino le informazioni sulla vulnerabilità erano disponibili pubblicamente?**    
No. Microsoft ha ricevuto informazioni sulla vulnerabilità grazie ad un'indagine coordinata.
  
**Al momento del rilascio di questo bollettino erano già stati segnalati attacchi basati sullo sfruttamento di questa vulnerabilità?**    
No. Al momento della pubblicazione del presente bollettino, Microsoft non aveva ricevuto alcuna segnalazione in merito allo sfruttamento di questa vulnerabilità a scopo di attacco.
  
### Informazioni sull'aggiornamento
  
Strumenti e informazioni sul rilevamento e sulla distribuzione  
--------------------------------------------------------------
  
<span></span>
**Security Central**
  
Gestione del software e degli aggiornamenti per la protezione necessari per la distribuzione su server, desktop e sistemi portatili dell'organizzazione. Per ulteriori informazioni, vedere il sito Web [TechNet Update Management Center](http://technet.microsoft.com/it-it/updatemanagement/default.aspx). Nel [sito Web Sicurezza di Microsoft TechNet](http://technet.microsoft.com/it-it/security/default.aspx) sono disponibili ulteriori informazioni sulla protezione e la sicurezza dei prodotti Microsoft.
  
Gli aggiornamenti per la protezione sono disponibili dai siti Web [Microsoft Update](http://www.update.microsoft.com/microsoftupdate/v6/vistadefault.aspx?ln=it-it) e [Windows Update](http://update.microsoft.com). Gli aggiornamenti per la protezione sono anche disponibili nell'[Area download Microsoft](http://www.microsoft.com/downloads/results.aspx?pocid=&freetext=security%20update&displaylang=it) ed è possibile individuarli in modo semplice eseguendo una ricerca con la parola chiave "aggiornamento per la protezione".
  
Infine, gli aggiornamenti per la protezione possono essere scaricati dal [catalogo di Microsoft Update](http://catalog.update.microsoft.com/v7/site/home.aspx). Il catalogo di Microsoft Update è uno strumento che consente di eseguire ricerche, disponibile tramite Windows Update e Microsoft Update, che comprende aggiornamenti per la protezione, driver e service pack. Se si cerca in base al numero del bollettino sulla sicurezza (ad esempio, "MS07-036"), è possibile aggiungere tutti gli aggiornamenti applicabili al carrello (inclusi aggiornamenti in lingue diverse) e scaricarli nella cartella specificata. Per ulteriori informazioni sul catalogo di Microsoft Update, vedere le [domande frequenti sul catalogo di Microsoft Update](http://catalog.update.microsoft.com/v7/site/faq.aspx).
  
**Informazioni sul rilevamento e sulla distribuzione**
  
Microsoft fornisce informazioni sul rivelamento e la distribuzione degli aggiornamenti sulla protezione. Questa guida contiene raccomandazioni e informazioni che possono aiutare i professionisti IT a capire come utilizzare i vari strumenti per il rilevamento e la distribuzione di aggiornamenti per la protezione. Per ulteriori informazioni, vedere l'[articolo della Microsoft Knowledge Base 961747](http://support.microsoft.com/kb/961747).
  
**Microsoft Baseline Security Analyzer**
  
Microsoft Baseline Security Analyzer (MBSA) consente di eseguire la scansione di sistemi locali e remoti, al fine di rilevare eventuali aggiornamenti di protezione mancanti, nonché i più comuni errori di configurazione della protezione. Per ulteriori informazioni su MBSA, visitare il sito [Microsoft Baseline Security Analyzer](http://technet.microsoft.com/it-it/security/cc184924.aspx).
  
La seguente tabella contiene le informazioni di riepilogo sul rilevamento MBSA dell'aggiornamento per la protezione.
  
| Software                                                      | MBSA |  
|---------------------------------------------------------------|------|  
| Microsoft Exchange Server 2007 Service Pack 2 per sistemi x64 | No   |
  
**Nota** Per i clienti che utilizzano software legacy non supportato dall'ultima versione di MBSA, Microsoft Update e Windows Server Update Services, visitare [Microsoft Baseline Security Analyzer](http://technet.microsoft.com/it-it/security/cc184924.aspx) e leggere la sezione relativa al supporto per i prodotti legacy che spiega come creare funzionalità complete per il rilevamento degli aggiornamenti per la protezione con gli strumenti legacy.
  
**Windows Server Update Services**
  
Grazie a Windows Server Update Services (WSUS), gli amministratori IT sono in grado di implementare gli aggiornamenti più recenti dei prodotti Microsoft sui computer che eseguono il sistema operativo Windows. Per ulteriori informazioni su come eseguire la distribuzione degli aggiornamenti per la protezione con Windows Server Update Services, vedere l'articolo di TechNet [Windows Server Update Services](http://technet.microsoft.com/it-it/wsus/default.aspx).
  
**Systems Management Server**
  
La seguente tabella contiene le informazioni di riepilogo sul rilevamento SMS e sulla distribuzione dell'aggiornamento per la protezione.
  
| Software                                                      | SMS 2.0 | SMS 2003 con SUIT | SMS 2003 con ITMU | Configuration Manager 2007 |  
|---------------------------------------------------------------|---------|-------------------|-------------------|----------------------------|  
| Microsoft Exchange Server 2007 Service Pack 2 per sistemi x64 | No      | No                | No                | No                         |
  
Per SMS 2.0 e SMS 2003, è possibile utilizzare Security Update Inventory Tool (SUIT), per rilevare gli aggiornamenti per la protezione. Vedere anche i [download per Systems Management Server 2.0](http://technet.microsoft.com/it-it/systemcenter/bb676799(en-us).aspx).
  
SMS 2003 Inventory Tool for Microsoft Updates (ITMU) può essere utilizzato in SMS 2003 per il rilevamento tramite SMS degli aggiornamenti per la protezione disponibili in [Microsoft Update](http://www.update.microsoft.com/microsoftupdate/v6/vistadefault.aspx?ln=it-it) e supportati da [Windows Server Update Services](http://technet.microsoft.com/it-it/wsus/bb466208(en-us).aspx). Per ulteriori informazioni su SMS 2003 ITMU, vedere [SMS 2003 Inventory Tool for Microsoft Updates.](http://technet.microsoft.com/it-it/systemcenter/bb676783(en-us).aspx) Per ulteriori informazioni sugli strumenti di analisi SMS, vedere [SMS 2003 Software Update Scanning Tools](http://technet.microsoft.com/it-it/systemcenter/bb676786(en-us).aspx). Vedere anche i [download per Systems Management Server 2003](http://technet.microsoft.com/it-it/systemcenter/bb676766(en-us).aspx).
  
System Center Configuration Manager 2007 utilizza WSUS 3.0 per il rilevamento degli aggiornamenti. Per ulteriori informazioni sulla Gestione aggiornamenti software di Configuration Manager 2007, visitare [System Center Configuration Manager 2007](http://technet.microsoft.com/it-it/library/bb735860(en-us).aspx).
  
Per ulteriori informazioni su SMS, visitare il [sito Web SMS](http://www.microsoft.com/italy/server/systemcenter/configmgr/default.mspx).
  
Per ulteriori informazioni, vedere l'[articolo della Microsoft Knowledge Base 910723](http://support.microsoft.com/kb/910723): Elenco di riepilogo degli articoli mensili relativi alle informazioni sul rilevamento e sulla distribuzione.
  
**Update Compatibility Evaluator e Application Compatibility Toolkit**
  
Gli aggiornamenti vanno spesso a sovrascrivere gli stessi file e le stesse impostazioni del Registro di sistema che sono necessari per eseguire le applicazioni. Ciò può scatenare delle incompatibilità e aumentare il tempo necessario per installare gli aggiornamenti per la protezione. Il programma [Update Compatibility Evaluator](http://technet.microsoft.com/it-it/library/cc766043(ws.10).aspx), incluso nell'[Application Compatibility Toolkit](http://www.microsoft.com/downloads/details.aspx?familyid=24da89e9-b581-47b0-b45e-492dd6da2971&displaylang=en), consente di semplificare il testing e la convalida degli aggiornamenti di Windows, verificandone la compatibilità con le applicazioni già installate.
  
L'Application Compatibility Toolkit (ACT) contiene gli strumenti e la documentazione necessari per valutare e attenuare i problemi di compatibilità tra le applicazioni prima di installare Microsoft Windows Vista, un aggiornamento di Windows, un aggiornamento Microsoft per la protezione o una nuova versione di Windows Internet Explorer nell'ambiente in uso.
  
Distribuzione dell'aggiornamento per la protezione  
--------------------------------------------------
  
<span></span>
**Software interessato**
  
Per informazioni sull'aggiornamento per la protezione specifico per il software interessato, fare clic sul collegamento corrispondente:
  
#### Microsoft Exchange Server 2007
  
**Tabella di riferimento**
  
La seguente tabella contiene le informazioni relative all'aggiornamento per la protezione per questo software. Per ulteriori informazioni, consultare la sottosezione **Informazioni per la distribuzione** di questa sezione.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Disponibilità nei service pack futuri</strong></td>
<td style="border:1px solid black;">L'aggiornamento per il problema illustrato verrà incluso in un service pack o rollup di aggiornamento futuro</td>
</tr>
<tr class="even">
<td style="border:1px solid black;"><strong>Distribuzione</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Installazione senza intervento dell'utente</td>
<td style="border:1px solid black;">Exchange2007-KB2407132-x64-EN /quiet</td>
</tr>
<tr class="even">
<td style="border:1px solid black;">Installazione senza riavvio</td>
<td style="border:1px solid black;">Exchange2007-KB2407132-x64-en /norestart</td>
</tr>
<tr class="odd">
<td style="border:1px solid black;">Aggiornamento del file di registro</td>
<td style="border:1px solid black;">KB2407132.log</td>
</tr>
<tr class="even">
<td style="border:1px solid black;">Ulteriori informazioni</td>
<td style="border:1px solid black;">Per il rilevamento e la distribuzione, vedere la sezione precedente <strong>Strumenti e informazioni sul rilevamento e sulla distribuzione.</strong></td>
</tr>
<tr class="odd">
<td style="border:1px solid black;"><strong>Necessità di riavvio</strong></td>
<td style="border:1px solid black;"></td>
</tr>
<tr class="even">
<td style="border:1px solid black;">Riavvio richiesto?</td>
<td style="border:1px solid black;">No, per questo aggiornamento non è necessario riavviare il sistema. Il programma di installazione arresta i servizi necessari, applica l'aggiornamento, quindi riavvia i servizi. Tuttavia, se per una ragione qualsiasi non è possibile arrestare i servizi richiesti, o se i file richiesti sono in uso, sarà necessario riavviare il sistema. In questo caso, viene visualizzato un messaggio che richiede di riavviare il sistema.<br />
<br />
Per ridurre le probabilità di dover effettuare un riavvio, interrompere tutti i servizi interessati e chiudere tutte le applicazioni che potrebbero utilizzare i file interessati prima di installare l'aggiornamento per la protezione. Per ulteriori informazioni sui motivi della richiesta di riavvio del sistema, vedere l'<a href="http://support.microsoft.com/kb/887012">articolo della Microsoft Knowledge Base 887012</a>.</td>
</tr>
<tr class="odd">
<td style="border:1px solid black;">Funzionalità di patch a caldo</td>
<td style="border:1px solid black;">Non applicabile</td>
</tr>
<tr class="even">
<td style="border:1px solid black;"><strong>Informazioni per la rimozione</strong></td>
<td style="border:1px solid black;">Utilizzare <strong>Installazione applicazioni</strong> dal Pannello di controllo.</td>
</tr>
<tr class="odd">
<td style="border:1px solid black;"><strong>Informazioni sui file</strong></td>
<td style="border:1px solid black;">Vedere l'<a href="http://support.microsoft.com/kb/2407132">articolo della Microsoft Knowledge Base 2407132</a></td>
</tr>
<tr class="even">
<td style="border:1px solid black;"><strong>Controllo delle chiavi del Registro di sistema</strong></td>
<td style="border:1px solid black;">Per Microsoft Exchange Server 2007 Service Pack 2 per sistemi x64:<br />
HKEY_LOCAL_MACHINE\SOFTWARE\Microsoft\Updates\Exchange 2007\SP2\KB2407132</td>
</tr>
</tbody>
</table>
 

#### Informazioni per la distribuzione

**Installazione dell'aggiornamento**

Quando si installa questo aggiornamento per la protezione, il programma di installazione verifica se uno o più file da aggiornare nel sistema sono stati aggiornati in precedenza mediante una correzione rapida di Microsoft Exchange.

Per ulteriori informazioni sul programma di installazione, visitare il [sito Web Microsoft TechNet](http://technet.microsoft.com/it-it/windowsserver/2003/default.aspx).

Per ulteriori informazioni sulla terminologia utilizzata nel presente bollettino, ad esempio su ciò che si intende per *correzione rapida*, vedere l'[articolo della Microsoft Knowledge Base 824684](http://support.microsoft.com/kb/824684/it).

Questo aggiornamento per la protezione supporta le seguenti opzioni del programma di installazione.

<table class="dataTable">
<caption>
Opzioni del programma di installazione supportate dall'aggiornamento per la protezione
</caption>
<tr class="thead">
<th style="border:1px solid black;" >
Opzione
</th>
<th style="border:1px solid black;" >
Descrizione
</th>
</tr>
<tr>
<td style="border:1px solid black;">
**/help**
</td>
<td style="border:1px solid black;">
Visualizza le opzioni della riga di comando.
</td>
</tr>
<tr>
<th colspan="2">
Modalità di installazione
</th>
</tr>
<tr class="alternateRow">
<td style="border:1px solid black;">
**/q\[n|b|r|f\] or /quiet**
</td>
<td style="border:1px solid black;">
Imposta il livello dell'interfaccia utente.  
n - Senza interazione dell'utente  
b - Interazione dell'utente minima  
r - Interazione dell'utente ridotta  
f - Interazione dell'utente completa (impostazione predefinita)
</td>
</tr>
<tr>
<th colspan="2">
Opzioni di riavvio
</th>
</tr>
<tr>
<td style="border:1px solid black;">
**/norestart**
</td>
<td style="border:1px solid black;">
Non esegue il riavvio del sistema al termine dell'installazione.
</td>
</tr>
<tr class="alternateRow">
<td style="border:1px solid black;">
**/forcerestart**
</td>
<td style="border:1px solid black;">
Esegue il riavvio del computer dopo l'installazione e impone la chiusura delle altre applicazioni all'arresto del sistema senza salvare i file aperti.
</td>
</tr>
<tr>
<td style="border:1px solid black;">
**/promptrestart**
</td>
<td style="border:1px solid black;">
Visualizza una finestra di dialogo in cui si richiede all'utente locale di consentire il riavvio del sistema.
</td>
</tr>
<tr>
<th colspan="2">
Opzioni di registrazione
</th>
</tr>
<tr class="alternateRow">
<td style="border:1px solid black;">
**/l\[i|w|e|a|r|u|c|m|o|p|v|x|+|!|\*\] &lt;LogFile&gt;**
</td>
<td style="border:1px solid black;">
i - Messaggi di stato  
w - Avvisi di errori non irreversibili  
e - Tutti i messaggi di errore  
a - Avvio di azioni  
r - Record specifici delle azioni  
u - Richieste dell'utente  
c - Parametri iniziali dell'interfaccia utente  
m - Messaggio di memoria insufficiente o di chiusura programma a causa di un errore irreversibile  
o - Messaggi di spazio su disco insufficiente  
p - Proprietà terminale  
v - Output dettagliato  
x - Informazioni di debugging supplementari  
+ - Aggiunge le nuove informazioni in fondo al file esistente  
! - Invia ogni riga al log  
\* - Inserisce nel log tutte le informazioni, tranne quelle corrispondenti alle opzioni v e x
</td>
</tr>
<tr>
<td style="border:1px solid black;">
**/log&lt;LogFile&gt;**
</td>
<td style="border:1px solid black;">
Equivalente di /l\* &lt;LogFile&gt;
</td>
</tr>
</table>
 
**Nota** È possibile combinare queste opzioni in un unico comando. Per garantire la compatibilità con le versioni precedenti, l'aggiornamento per la protezione supporta anche numerose opzioni utilizzate dalla versione precedente del programma di installazione. Per ulteriori informazioni sulle opzioni del programma di installazione supportate, vedere l'[articolo della Microsoft Knowledge Base 262841](http://support.microsoft.com/kb/262841/it).

**Verifica dell'applicazione dell'aggiornamento**

-   **Microsoft Baseline Security Analyzer**

    Per verificare se un aggiornamento per la protezione è stato applicato al sistema interessato, è possibile utilizzare lo strumento Microsoft Baseline Security Analyzer (MBSA). Per ulteriori informazioni, vedere la sezione **Strumenti e informazioni sul rilevamento e sulla distribuzione** nel presente bollettino.

-   **Verifica della versione dei file**

    Poiché esistono varie edizioni di Microsoft Windows, le operazioni descritte di seguito potrebbero risultare diverse nel sistema in uso. In tal caso, consultare la documentazione del prodotto per eseguire tutti i passaggi.

    1.  Fare clic su **Start**, quindi immettere il nome di un file aggiornato in **Inizia ricerca**.
    2.  Quando il file viene visualizzato in **Programmi**, fare clic con il pulsante destro del mouse sul nome del file, quindi scegliere **Proprietà**.
    3.  Nella scheda **Generale**, confrontare le dimensioni del file con le tabelle di informazioni sui file fornite nell'articolo della Knowledge Base indicato nel bollettino.
        **Nota** A seconda dell'edizione del sistema operativo o dei programmi installati nel sistema, è possibile che alcuni dei file elencati nella tabella di informazioni sui file non siano installati.
    4.  È possibile inoltre selezionare la scheda **Dettagli** e confrontare le informazioni (ad esempio la versione e la data di modifica del file) con le tabelle di informazioni sui file fornite nell'articolo della Knowledge Base indicato nel bollettino.
        **Nota** È possibile che durante l'installazione alcuni attributi diversi dalla versione del file vengano modificati. Il confronto di altri attributi dei file con le informazioni disponibili nella tabella non è un metodo supportato per la verifica dell'applicazione dell'aggiornamento. In alcuni casi, inoltre, è possibile che i file vengano rinominati durante l'installazione. Se le informazioni sul file o sulla versione non sono disponibili, utilizzare uno degli altri metodi disponibili per verificare l'installazione dell'aggiornamento.
    5.  Un'ultima possibilità è fare clic sulla scheda **Versioni precedenti** e confrontare le informazioni relative alla versione precedente del file con quelle della versione nuova o aggiornata.

-   **Controllo delle chiavi del Registro di sistema**

    Per verificare i file installati dall'aggiornamento per la protezione, è anche possibile esaminare le chiavi del Registro di sistema elencate nella **Tabella di riferimento** in questa sezione.

    Queste chiavi del Registro di sistema potrebbero non contenere un elenco completo dei file installati. Inoltre, se un amministratore o un OEM integra o esegue lo slipstreaming dell'aggiornamento per la protezione nei file di origine dell'installazione di Windows, è possibile che queste chiavi del Registro di sistema non vengano create correttamente.

### Altre informazioni

#### Ringraziamenti

Microsoft [ringrazia](http://go.microsoft.com/fwlink/?linkid=21127) i seguenti utenti per aver collaborato alla protezione dei sistemi dei clienti:

-   Oleksandr Mirosh, che collabora con [Zero Day Initiative](http://www.zerodayinitiative.com/) di [TippingPoint](http://www.tippingpoint.com/), per aver segnalato la vulnerabilità legata a un ciclo infinito in Exchange Server (CVE-2010-3937)

#### Microsoft Active Protections Program (MAPP)

Per migliorare il livello di protezione offerto ai clienti, Microsoft fornisce ai principali fornitori di software di protezione i dati relativi alle vulnerabilità in anticipo rispetto alla pubblicazione mensile dell'aggiornamento per la protezione. I fornitori di software di protezione possono servirsi di tali dati per fornire ai clienti delle protezioni aggiornate tramite software o dispositivi di protezione, quali antivirus, sistemi di rilevamento delle intrusioni di rete o sistemi di prevenzione delle intrusioni basati su host. Per verificare se tali protezioni attive sono state rese disponibili dai fornitori di software di protezione, visitare i siti Web relativi alle protezioni attive pubblicati dai partner del programma, che sono elencati in [Microsoft Active Protections Program (MAPP) Partners](http://www.microsoft.com/security/msrc/collaboration/mapppartners.aspx).

#### Supporto

-   Per usufruire dei servizi del supporto tecnico, visitare il sito Web del [Security Support](https://consumersecuritysupport.microsoft.com/default.aspx?mkt=it-it). Le chiamate al supporto tecnico relative agli aggiornamenti per la protezione sono gratuite. Per ulteriori informazioni sulle opzioni di supporto disponibili, visitare il sito [Microsoft Aiuto & Supporto](http://support.microsoft.com/?ln=it).
-   I clienti internazionali possono ottenere assistenza tecnica presso le filiali Microsoft locali. Il supporto relativo agli aggiornamenti di protezione è gratuito. Per ulteriori informazioni su come contattare Microsoft per ottenere supporto, visitare il [sito Web del supporto internazionale](http://support.microsoft.com/common/international.aspx).

#### Dichiarazione di non responsabilità

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

#### Versioni

-   V1.0 (14 dicembre 2010): Pubblicazione del bollettino.

*Built at 2014-04-18T01:50:00Z-07:00*
