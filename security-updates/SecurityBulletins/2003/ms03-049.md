---
TOCTitle: 'MS03-049'
Title: 'Bollettino Microsoft sulla sicurezza MS03-049 - Critico'
ms:assetid: 'ms03-049'
ms:contentKeyID: 61239926
ms:mtpsurl: 'https://technet.microsoft.com/it-IT/library/ms03-049(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS03-049 - Critico
=======================================================

Un sovraccarico del buffer nel servizio Workstation può consentire l'esecuzione di codice non autorizzato (828749)
------------------------------------------------------------------------------------------------------------------

Data di pubblicazione: martedì 11 novembre 2003 | Aggiornamento: mercoledì 19 novembre 2003

**Data di pubblicazione originale: 11 novembre 2003**

#### Riepilogo

**Destinatari**: clienti che utilizzano Microsoft Windows.

**Effetti della vulnerabilità**: esecuzione di codice in modalità remota

**Livello di gravità**: critico

**Raccomandazioni**: si consiglia agli amministratori di sistema di applicare l'aggiornamento immediatamente.

**Aggiornamenti per la protezione sostituiti**: nessuno

**Avvertenze**: nessuna

Software verificato e posizioni per il download dell'aggiornamento:

**Software interessato**

-   Microsoft Windows 2000 Service Pack 2, Service Pack 3, Service Pack 4 – [Download dell'aggiornamento](http://www.microsoft.com/downloads/details.aspx?familyid=2467fe46-d167-479c-9638-d4d79483f261&displaylang=en)
-   Microsoft Windows XP, Microsoft Windows XP Service Pack 1 – [Download dell'aggiornamento](http://www.microsoft.com/downloads/details.aspx?familyid=f02da309-4b0a-4438-a0b9-5b67414c3833&displaylang=en)
-   Microsoft Windows XP 64-Bit Edition – [Download dell'aggiornamento](http://www.microsoft.com/downloads/details.aspx?familyid=2be95254-4c65-4ca5-80a5-55fdf5aa2296&displaylang=en)

**Nota**: gli aggiornamenti per la protezione di Windows XP rilasciati il 15 ottobre insieme al Bollettino Microsoft sulla sicurezza [MS03-043](http://technet.microsoft.com/security/bulletin/ms03-048) ([828035](http://www.microsoft.com/italy/technet/solutions/security/ms03_048.asp)) includono file aggiornati che assicurano la protezione del sistema da questa vulnerabilità. Se gli aggiornamenti per la protezione di Windows XP forniti con il bollettino [MS03-043](http://technet.microsoft.com/security/bulletin/ms03-043) ([828035](http://www.microsoft.com/italy/technet/solutions/security/ms03_048.asp)) sono già stati applicati, non è necessario applicare anche il presente aggiornamento. Viceversa, l'aggiornamento per la protezione di Windows 2000 rilasciato con questo bollettino contiene file aggiornati non inclusi nell'aggiornamento del bollettino [MS03-043](http://technet.microsoft.com/security/bulletin/ms03-043) ([828035](http://www.microsoft.com/italy/technet/solutions/security/ms03_048.asp)). L'aggiornamento per la protezione di Windows 2000 dovrà essere pertanto applicato anche se è già stato installato quello fornito con il bollettino [MS03-043](http://technet.microsoft.com/security/bulletin/ms03-043) ([828035](http://www.microsoft.com/italy/technet/solutions/security/ms03_048.asp)).

**Software non interessato**

-   Microsoft Windows NT 4.0 Workstation Service Pack 6a
-   Microsoft Windows NT 4.0 Server Service Pack 6a
-   Microsoft Windows NT 4.0 Server Terminal Server Edition, Service Pack 6
-   Microsoft Windows Millennium Edition
-   Microsoft Windows XP 64 bit Edition versione 2003
-   Microsoft Windows Server 2003
-   Microsoft Windows Server 2003, 64 bit Edition

I prodotti software elencati sono stati sottoposti a test per determinare se tali versioni sono interessate dalla vulnerabilità. Le altre versioni non sono più [supportate](http://support.microsoft.com/directory/discontinue.asp) e potrebbero essere o meno interessate dal problema.

### Informazioni generali

Dettagli tecnici
----------------

<span></span>
**Descrizione tecnica:**

Nel servizio Workstation è presente una vulnerabilità che può determinare l'esecuzione di codice in modalità remota su un sistema interessato. Questa vulnerabilità è dovuta alla presenza di un buffer non controllato nel servizio Workstation.

Sfruttando la vulnerabilità, è possibile ottenere i privilegi dell'account System sul sistema interessato, oppure determinare il blocco del servizio Workstation, ed effettuare qualsiasi operazione sul computer, incluse l'installazione di programmi, la visualizzazione, modifica o eliminazione di dati e la creazione di nuovi account con privilegi completi.

**Fattori attenuanti:**

-   **Se le porte UDP 138, 139, 445 e le porte TCP 138, 139, 445 sono state bloccate mediante un firewall, un eventuale utente malintenzionato non potrà inviare messaggi al servizio Workstation. La maggior parte dei firewall, compreso Firewall connessione Internet di Windows XP, blocca tali porte per impostazione predefinita.**
-   È possibile impedire l'attacco disabilitando il servizio Workstation, ma questa soluzione presenta numerosi effetti collaterali. Per ulteriori informazioni, vedere la sezione "Soluzioni alternative".
-   La vulnerabilità interessa solo Windows 2000 e Window XP. Tutti gli altri sistemi operativi non sono soggetti a questo tipo di attacco.

**Livello di gravità**:

|                            |         |
|----------------------------|---------|
| **Microsoft Windows 2000** | Critico |
| **Microsoft Windows XP**   | Critico |

La [classificazione](http://www.microsoft.com/technet/italy/technet/security/bulletin/rating.mspx) della gravità di cui alla tabella precedente si basa sui tipi di sistema interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità:** [CAN-2003-0812](http://www.cve.mitre.org/cgi-bin/cvename.cgi?name=can-2003-0812)

Soluzioni alternative
---------------------

<span></span>
Microsoft ha verificato le soluzioni alternative seguenti. Queste soluzioni alternative non eliminano la vulnerabilità sottostante, ma contribuiscono a impedire i tipi di attacchi noti. In alcuni casi, le soluzioni alternative possono causare una riduzione della funzionalità, come indicato nelle relative descrizioni.

-   **Bloccare le porte UDP 138, 139, 445 e TCP 138, 139, 445 a livello di firewall**.

    Queste porte vengono utilizzate per accettare le connessioni RPC (Remote Procedure Call) a un computer remoto. Bloccandole a livello di firewall è possibile evitare che i sistemi protetti dal firewall subiscano attacchi che tentano di sfruttare questa vulnerabilità.

-   **Usare un firewall personale come** [**Firewall connessione Internet**](http://www.microsoft.com/security/protect/windowsxp/firewall.asp)**, incluso in Windows XP**.

    Se si utilizza la funzionalità Firewall connessione Internet di Windows XP per proteggere la connessione Internet, il traffico in ingresso da Internet o dalla rete Intranet viene bloccato per impostazione predefinita.

    Per attivare la funzionalità Firewall connessione Internet utilizzando l'Installazione guidata rete:

    1.  Fare clic su **Start** e scegliere **Pannello di controllo**.
    2.  Nella visualizzazione predefinita, per categorie, fare clic su **Rete e connessioni Internet**, quindi su **Installa o cambia una piccola rete domestica o una piccola rete aziendale**. Firewall connessione Internet viene attivato quando si sceglie una configurazione nella procedura guidata che preveda il collegamento diretto a Internet del computer.

    Per configurare manualmente Firewall connessione Internet per una connessione:

    1.  Fare clic su **Start** e scegliere **Pannello di controllo**.
    2.  Nella visualizzazione predefinita, per categorie, fare doppio clic su **Rete e connessioni Internet**, quindi fare clic su **Connessioni di rete**.
    3.  Fare clic con il pulsante destro del mouse sulla connessione per la quale si desidera abilitare Firewall connessione Internet e scegliere **Proprietà**.
    4.  Fare clic sulla scheda **Avanzate**.
    5.  Selezionare la casella di controllo **Proteggi il computer e la rete limitando o impedendo l'accesso al computer da Internet**, quindi scegliere **OK**.

    **Nota** Per consentire l'utilizzo di alcuni servizi e applicazioni attraverso il firewall, fare clic sul pulsante **Impostazioni** della scheda **Avanzate**, quindi selezionare i programmi, i protocolli e i servizi desiderati.

    -   **Attivare il filtro TCP/IP avanzato nei sistemi Windows 2000 e Windows XP**

    Per bloccare tutto il traffico non richiesto in ingresso, è possibile attivare il filtro TCP/IP avanzato. Per ulteriori informazioni sulla configurazione del filtro TCP/IP, fare clic sul numero riportato di seguito per visualizzare il corrispondente articolo della Microsoft Knowledge Base:

    [309798](http://support.microsoft.com/default.aspx?scid=kb;en-us;309798&sd=tech) HOW TO: Configure TCP/IP Filtering in Windows 2000

    -   **Disabilitare il servizio Workstation**

    È possibile impedire l'attacco disabilitando il servizio Workstation. Per disabilitare tale servizio in Windows XP:

    1.  Fare clic su **Start** e scegliere **Pannello di controllo**.
    2.  Nella visualizzazione predefinita, per categorie, fare clic su **Prestazioni e manutenzione**.
    3.  Fare clic su **Strumenti di amministrazione**.
    4.  Fare doppio clic su **Servizi**.
    5.  Fare doppio clic su **Workstation**.
    6.  Nella scheda **Generale**, selezionare **Disabilitato** dalla casella di riepilogo a discesa **Tipo di avvio**.
    7.  Nella sezione **Stato del servizio** fare clic su **Arresta**, quindi scegliere **OK**.

    Per disabilitare il servizio Workstation in Windows 2000:

    1.  Scegliere **Start**, **Impostazioni** e quindi **Pannello di controllo**.
    2.  Fare doppio clic su **Strumenti di amministrazione**.
    3.  Fare doppio clic su **Servizi**.
    4.  Fare doppio clic su **Workstation**.
    5.  Nella scheda **Generale**, selezionare **Disabilitato** dalla casella di riepilogo a discesa **Tipo di avvio**.
    6.  Nella sezione **Stato del servizio** fare clic su **Arresta**, quindi scegliere **OK**.

**Effetto della soluzione**: se si disattiva il servizio Workstation, il sistema non potrà più connettersi alle risorse di file o stampa condivise disponibili in rete. Utilizzare questa soluzione alternativa solo nei sistemi autonomi, non connessi in rete, come molti sistemi di uso domestico. Disattivando il servizio Workstation, i servizi che dipendono esplicitamente da quest'ultimo non potranno essere avviati e nel log eventi di sistema verrà registrato un messaggio di errore. I servizi che dipendono dal servizio Workstation sono elencati di seguito:

-   Alerter
-   Browser
-   Messenger
-   Accesso rete
-   RPC Locator

Questi servizi hanno la necessità di accedere alle risorse della rete e di eseguire l'autenticazione del dominio. La disattivazione di questi servizi non ha alcun effetto sulle funzionalità di esplorazione e sulla connettività Internet dei sistemi autonomi, come quelli che utilizzano una connessione telefonica, DSL o con modem via cavo.

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità di [sovraccarico del buffer](http://www.microsoft.com/technet/security/bulletin/glossary.asp) che, se sfruttata, può consentire l'esecuzione di codice in modalità remota con i privilegi dell'account System del sistema interessato oppure provocare l'arresto del servizio Workstation, consentendo all'autore dell'attacco di effettuare qualsiasi operazione sul computer, incluse l'installazione di programmi, la visualizzazione, modifica o eliminazione di dati e la creazione di nuovi account con privilegi completi.

**Quali sono le cause di questa vulnerabilità?**
Questa vulnerabilità è dovuta alla presenza di un buffer non controllato nel servizio Workstation.

**Che cos'è il servizio Workstation?**
Tanto le richieste del file system locale quanto le richieste di rete dirette a risorse di file o stampa remote vengono instradate mediante il servizio Workstation, che determina la posizione della risorsa in questione e instrada la richiesta verso il file system locale o verso i componenti di rete. Se il servizio Workstation viene arrestato, tutte le richieste vengono gestite come richieste locali. Per informazioni dettagliate sull'architettura di rete di Windows, visitare il seguente sito Web Microsoft: <http://www.microsoft.com/resources/documentation/windowsnt/4/server/reskit/en-us/net/chptr1.mspx>

**A quali attacchi viene esposto il sistema a causa di questa vulnerabilità?**
Se sfruttata, questa vulnerabilità può consentire di eseguire codice non autorizzato con i privilegi dell'account System del sistema interessato oppure provocare l'arresto del servizio Workstation, permettendo all'autore dell'attacco di effettuare qualsiasi operazione sul computer, incluse l'installazione di programmi, la visualizzazione, modifica o eliminazione di dati e la creazione di nuovi account con privilegi completi.

**Quali capacità sono necessarie per sfruttare questa vulnerabilità?**
Qualsiasi utente anonimo in grado di inviare un messaggio con formato non valido al servizio Workstation di un sistema interessato dal problema può tentare di sfruttare questa vulnerabilità. Poiché il servizio Workstation è attivo per impostazione predefinita in tutte le versioni di Windows, questo significa essenzialmente che qualsiasi utente in grado di stabilire una connessione con un sistema affetto dalla vulnerabilità può tentare di sfruttarla.

**In quale modo un hacker può sfruttare questa vulnerabilità?** Un hacker può tentare di sfruttare questa vulnerabilità creando un messaggio di rete appositamente predisposto e inviandolo al servizio Workstation su un sistema interessato dal problema. Alla ricezione di tale messaggio il servizio Workstation del sistema affetto dalla vulnerabilità genera un errore tale da consentire l'esecuzione di codice non autorizzato.

È possibile accedere al componente interessato anche con altre tecniche, ad esempio utilizzando un metodo che prevede l'accesso interattivo al sistema oppure un'altra applicazione che passa parametri al componente affetto dalla vulnerabilità, in modalità locale o remota.

**Quali sono gli scopi dell'aggiornamento?**
L'aggiornamento elimina la vulnerabilità assicurando che il servizio Workstation convalidi correttamente la lunghezza del messaggio prima di passarlo al buffer allocato.

**Perché l'aggiornamento per Windows XP fa riferimento al Bollettino Microsoft sulla sicurezza MS03-043?** Gli aggiornamenti per la protezione di Windows XP rilasciati il 15 ottobre insieme al Bollettino Microsoft sulla sicurezza [MS03-043](http://technet.microsoft.com/security/bulletin/ms03-043) ([828035](http://www.microsoft.com/italy/technet/solutions/security/ms03_048.asp)) includono file aggiornati che assicurano la protezione del sistema da questa vulnerabilità. Se gli aggiornamenti per la protezione di Windows XP forniti con il bollettino [MS03-043](http://technet.microsoft.com/security/bulletin/ms03-043) ([828035](http://www.microsoft.com/italy/technet/solutions/security/ms03_048.asp)) sono già stati applicati, non è necessario applicare anche il presente aggiornamento. Viceversa, l'aggiornamento per la protezione di Windows 2000 rilasciato con questo bollettino contiene file aggiornati non inclusi nell'aggiornamento del bollettino [MS03-043](http://technet.microsoft.com/security/bulletin/ms03-043) ([828035](http://www.microsoft.com/italy/technet/solutions/security/ms03_048.asp)). L'aggiornamento per la protezione di Windows 2000 dovrà essere pertanto applicato anche se è già stato applicato quello fornito con il bollettino [MS03-043](http://technet.microsoft.com/security/bulletin/ms03-043) ([828035](http://www.microsoft.com/italy/technet/solutions/security/ms03_048.asp)).

Informazioni sull'aggiornamento per la protezione
-------------------------------------------------

<span></span>
**Piattaforme e prerequisiti per l'installazione**

Per informazioni sull'aggiornamento per la protezione specifico della piattaforma utilizzata, fare clic sul collegamento corrispondente.

#### Windows XP (tutte le versioni)

**Nota**: gli aggiornamenti per la protezione di Windows XP rilasciati il 15 ottobre insieme al Bollettino Microsoft sulla sicurezza[MS03-043](http://technet.microsoft.com/security/bulletin/ms03-043) ([828035](http://www.microsoft.com/italy/technet/solutions/security/ms03_048.asp)) includono file aggiornati che assicurano la protezione del sistema da questa vulnerabilità. Se gli aggiornamenti per la protezione di Windows XP forniti con il bollettino [MS03-043](http://technet.microsoft.com/security/bulletin/ms03-043) ([828035](http://www.microsoft.com/italy/technet/solutions/security/ms03_048.asp)) sono già stati applicati, non è necessario applicare anche il presente aggiornamento. Viceversa, l'aggiornamento per la protezione di Windows 2000 rilasciato con questo bollettino contiene file aggiornati non inclusi nell'aggiornamento del bollettino [MS03-043](http://technet.microsoft.com/security/bulletin/ms03-043) ([828035](http://www.microsoft.com/italy/technet/solutions/security/ms03_048.asp)). L'aggiornamento per la protezione di Windows 2000 dovrà essere pertanto applicato anche se è già stato installato quello fornito con il bollettino [MS03-043](http://technet.microsoft.com/security/bulletin/ms03-043) ([828035](http://www.microsoft.com/italy/technet/solutions/security/ms03_048.asp)).

Per informazioni complete sull'aggiornamento per la protezione di Windows XP, vedere il Bollettino Microsoft sulla sicurezza [MS03-043](http://technet.microsoft.com/security/bulletin/ms03-043).

#### Windows 2000 (tutte le versioni)

**Prerequisiti**

Per installare questo aggiornamento per la protezione in Windows 2000, è necessario Service Pack 2 (SP2), Service Pack 3 (SP3) o Service Pack 4 (SP4).

Per informazioni sul ciclo di vita dei prodotti desktop Windows, visitare il seguente sito Web Microsoft: <http://microsoft.com/windows/lifecycle/desktop/consumer/components.mspx>

Per ulteriori informazioni, fare clic sul numero riportato di seguito per visualizzare il corrispondente articolo della Microsoft Knowledge Base:

[260910](http://support.microsoft.com/default.aspx?scid=kb;en-us;260910) How to Obtain the Latest Windows 2000 Service Pack

**Disponibilità nei service pack futuri**:
La correzione di questo problema verrà inclusa in Windows 2000 Service Pack 5.

**Informazioni per l'installazione**
Questo aggiornamento per la protezione supporta le seguenti opzioni del programma di installazione:

-   **/help** Visualizza le opzioni della riga di comando

**Modalità di installazione**

-   **/quiet** Modalità non interattiva (non vengono visualizzati messaggi e non è richiesta alcuna interazione con l'utente)
-   **/passive** Modalità automatica (viene visualizzata solo la barra di avanzamento)
-   **/uninstall** Disinstalla il pacchetto

**Opzioni relative al riavvio**

-   **/norestart** Non esegue il riavvio del sistema al termine dell'installazione
-   **/forcerestart** Esegue il riavvio del sistema al termine dell'installazione

**Opzioni speciali**

-   **/l** Visualizza l'elenco dei pacchetti di aggiornamento o delle correzioni di Windows installate
-   **/o** Sovrascrive i file OEM senza chiedere conferma
-   **/n** Non esegue il backup dei file necessari per la disinstallazione
-   **/f** Impone la chiusura delle altre applicazioni all'arresto del computer

**Nota**: per garantire la compatibilità con le versioni precedenti, l'aggiornamento per la protezione supporta anche le opzioni del programma di installazione utilizzate dalla versione precedente dell'utilità di installazione. Tuttavia, poiché nei prossimi aggiornamenti per la protezione tale supporto potrebbe essere rimosso, l'utilizzo di queste opzioni potrebbe non essere più consentito.

**Informazioni per il deployment**
Per installare l'aggiornamento per la protezione senza l'intervento dell'utente, utilizzare la seguente riga di comando:

Per Windows 2000 Service Pack 2, Windows 2000 Service Pack 3 e Windows 2000 Service Pack 4:

**Windows2000-kb828749-x86-enu /passive /quiet**

Per installare l'aggiornamento per la protezione senza imporre il riavvio del computer, utilizzare la seguente riga di comando:

Per Windows 2000 Service Pack 2, Windows 2000 Service Pack 3 e Windows 2000 Service Pack 4:

**Windows2000-kb828749-x86-enu /norestart**

**Nota** È possibile combinare queste opzioni in un'unica riga di comando.

Per informazioni su come eseguire il deployment di questo aggiornamento per la protezione con Microsoft Software Update Services, visitare il seguente sito Web Microsoft: <http://www.microsoft.com/windowsserversystem/sus/default.mspx>

**Necessità di riavvio**
In alcuni casi, dopo l'applicazione dell'aggiornamento non è necessario riavviare il sistema. Il programma di installazione arresta i servizi necessari, applica l'aggiornamento, quindi riavvia i servizi. Se tuttavia, per qualsiasi ragione, non è possibile arrestare i servizi richiesti oppure i file necessari sono in uso, sarà necessario riavviare il sistema. In questo caso, verrà visualizzato un messaggio che chiede di riavviare il sistema.

**Informazioni per la rimozione**
Per rimuovere questo aggiornamento per la protezione, utilizzare lo strumento Installazione applicazioni del Pannello di controllo.

Gli amministratori di sistema possono rimuovere questo aggiornamento per la protezione anche mediante l'utilità Spuninst.exe, che è disponibile nella cartella %Windir%\\$NTUninstallKB828749$\\Spuninst e supporta le seguenti opzioni del programma di installazione:

-   **/?**: visualizza l'elenco delle opzioni del programma di installazione.
-   **/u**: utilizza la modalità automatica.
-   **/f**: impone la chiusura delle altre applicazioni all'arresto del computer.
-   **/z**: non esegue il riavvio del sistema al termine dell'installazione.
-   **/q**: utilizza la modalità non interattiva.

**Informazioni sui file**
Gli attributi dei file della versione inglese di questa correzione (o delle versioni successive) sono riportati nella tabella che segue. Le date e gli orari dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda Fuso orario dello strumento Data e ora del Pannello di controllo.

| Data        | Ora   | Versione       | Dimensione | Nome file  |
|-------------|-------|----------------|------------|------------|
| 02-Oct-2003 | 22:53 | 5.00.2195.6862 | 96,528     | Wkssvc.dll |

**Verifica dell’installazione dell’aggiornamento**

Per verificare che l'aggiornamento per la protezione sia installato nel computer, utilizzare lo strumento Microsoft Baseline Security Analyzer (MBSA). Per ulteriori informazioni su MBSA, fare clic sul numero riportato di seguito per visualizzare il corrispondente articolo della Microsoft Knowledge Base: [320454](http://support.microsoft.com/default.aspx?kbid=320454) Microsoft Baseline Security Analyzer Version 1.1.1 Is Available

Per verificare che i file dell'aggiornamento per la protezione siano installati, è anche possibile esaminare la seguente chiave del Registro di sistema:

HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP5\\KB828749\\Filelist

**Nota** Se un amministratore o un OEM integra o esegue lo slipstreaming dell'aggiornamento per la protezione 828749 nei file di origine dell'installazione di Windows, è possibile che questa chiave del Registro di sistema non venga creata correttamente.

### Altre informazioni

**Ringraziamenti**

Microsoft [ringrazia](http://www.microsoft.com/technet/security/bulletin/policy.asp) i seguenti utenti per aver collaborato con noi al fine di proteggere i sistemi dei clienti:

-   [eEye Digital Security](http://www.eeye.com/html/) che ha segnalato il problema descritto nel bollettino MS03-049.

**Download di altri aggiornamenti per la protezione**:
Sono disponibili aggiornamenti per altri problemi di protezione nei seguenti siti:

-   Gli aggiornamenti per la protezione sono disponibili nel [Microsoft Download Center](http://www.microsoft.com/downloads/search.aspx?displaylang=it) ed è possibile individuarli in modo semplice eseguendo una ricerca con la parola chiave "security\_patch".
-   Gli aggiornamenti per i sistemi consumer sono disponibili nel sito [Web Windows Update](http://v4.windowsupdate.microsoft.com/it/default.asp).

**Supporto tecnico**:

-   Per usufruire dei servizi del supporto tecnico, visitare il sito [Supporto Tecnico di Microsoft Italia](http://support.microsoft.com/default.aspx?ln=it&x=18&y=12). Le chiamate al supporto tecnico relative agli aggiornamenti per la protezione sono gratuite.
-   I clienti internazionali possono ottenere assistenza tecnica presso le filiali Microsoft locali. Le chiamate al supporto tecnico relative agli aggiornamenti di protezione sono gratuite. Per informazioni su come contattare il supporto tecnico Microsoft, visitare il [Sito Web del supporto internazionale](http://shttp:/support.microsoft.com/common/international.aspx).

**Fonti di informazioni sulla protezione:**

-   Nella sezione dedicata alla protezione del sito Web sono disponibili ulteriori informazioni sulla protezione e la sicurezza dei prodotti Microsoft.
-   [Microsoft Software Update Services](http://www.microsoft.com/sus/)
-   [Microsoft Baseline Security Analyzer (MBSA)](http://www.microsoft.com/mbsa)
-   [Windows Update](http://v4.windowsupdate.microsoft.com/it/default.asp)
-   Catalogo di Windows Update: per ulteriori informazioni sul catalogo di Windows Update, vedere l'articolo [323166](http://support.microsoft.com/default.aspx?scid=kb;en-us;323166) della Knowledge Base.
-   [Office Update](http://office.microsoft.com/officeupdate/).

**Software Update Services (SUS):**

Microsoft Software Update Services (SUS) consente agli amministratori di eseguire in modo rapido e affidabile il deployment dei più recenti aggiornamenti critici e per la protezione sia nei server basati su Windows® 2000 e Windows ServerTM 2003, sia nei computer desktop che eseguono Windows 2000 Professional o Windows XP Professional .

Per informazioni su come effettuare il deployment di questo aggiornamento per la protezione con Software Update Services, visitare il sito Web [Software Update Services](http://www.microsoft.com/windowsserversystem/sus/default.mspx).

**Systems Management Server (SMS):**
Per semplificare il deployment dell'aggiornamento per la protezione, è possibile utilizzare Systems Management Server. Per informazioni su Systems Management Server, visitare il sito [Web di SMS](http://www.microsoft.com/smserver/default.asp). Per informazioni dettagliate sui numerosi miglioramenti apportati al processo di distribuzione degli aggiornamenti per la protezione da SMS 2003, visitare il sito Web [SMS 2003 Security Patch Management](http://www.microsoft.com/smserver/evaluation/capabilities/patch.asp). In SMS sono disponibili anche molti strumenti aggiuntivi, come [SMS 2.0 Software Update Services Feature Pack](http://go.microsoft.com/fwlink/?linkid=21157) e [SMS 2.0 Administration Feature Pack](http://go.microsoft.com/fwlink/?linkid=21161), che assistono gli amministratori nel deployment degli aggiornamenti per la protezione. SMS 2.0 Software Update Services Feature Pack utilizza Microsoft Baseline Security Analyzer e lo strumento di rilevamento di Microsoft Office per offrire il più ampio supporto possibile per l'applicazione delle patch incluse nei bollettini sulla sicurezza. Per alcuni aggiornamenti software può essere necessario disporre di diritti amministrativi ed eseguire il riavvio del computer.

**Nota**: per applicare gli aggiornamenti a computer specifici, è possibile utilizzare le funzionalità di inventario di SMS 2.0 Software Update Services Feature Pack, mentre per l'installazione è possibile utilizzare lo strumento Elevated Rights Deployment di SMS 2.0 Administration Feature Pack, che consente di eseguire in modo ottimale il deployment con Systems Management Server degli aggiornamenti che richiedono l'impostazione di una destinazione specifica e diritti amministrativi dopo il riavvio del computer.

**Dichiarazione di non responsabilità**:
Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche qualora Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopraccitata limitazione potrebbe non essere applicabile.

**Versioni**:

-   V1.0 (9 marzo 2004): pubblicazione del bollettino

*Built at 2014-04-18T01:50:00Z-07:00*
