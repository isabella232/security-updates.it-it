---
TOCTitle: 'MS03-027'
Title: 'Bollettino Microsoft sulla sicurezza MS03-027 - Importante'
ms:assetid: 'ms03-027'
ms:contentKeyID: 61239904
ms:mtpsurl: 'https://technet.microsoft.com/it-IT/library/ms03-027(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS03-027 - Importante
==========================================================

Un buffer non controllato nella shell di Windows potrebbe compromettere la sicurezza del sistema (821557)
---------------------------------------------------------------------------------------------------------

Data di pubblicazione: mercoledì 16 luglio 2003 | Aggiornamento: giovedì 17 luglio 2003

**Data di pubblicazione originale: 16 luglio 2003**

#### Riepilogo

**Destinatari**: clienti che utilizzano Microsoft Windows XP

**Effetti della vulnerabilità**: esecuzione di codice non autorizzato

**Livello di gravità**: importante

**Raccomandazioni**: si consiglia agli utenti di Microsoft Windows XP di applicare immediatamente la patch

**Bollettino per gli utenti finali**: una versione per gli utenti finali di questo bollettino è disponibile all'indirizzo:<http://www.microsoft.com/italy/security/security_bulletins/ms03-027.asp>

**Software interessati**:

-   Microsoft Windows XP

**Versioni del software non interessate**:

-   Microsoft Windows Millennium Edition
-   Microsoft Windows NT® Server 4.0
-   Microsoft Windows NT® 4.0, Terminal Server Edition
-   Microsoft Windows 2000
-   Microsoft Windows Server 2003

### Informazioni generali

Dettagli tecnici
----------------

<span></span>
**Descrizione tecnica:**

La shell di Windows fornisce il framework di base dell'interfaccia utente di Windows ed è nota principalmente come desktop di Windows. Fornisce inoltre molte altre funzioni che contribuiscono a definire la sessione di elaborazione degli utenti, inclusa l'organizzazione di file e cartelle, e consentono di avviare le applicazioni.

Una delle funzioni utilizzate dalla shell di Windows per estrarre da determinate cartelle le informazioni sugli attributi personalizzati contiene un buffer non controllato. La vulnerabilità a livello di sicurezza è dovuta al fatto che un hacker potrebbe escogitare un attacco in grado di sfruttare questo difetto per eseguire codice non autorizzato nel sistema dell'utente.

Un utente malintenzionato potrebbe tentare di sfruttare questa vulnerabilità creando un file Desktop.ini contenente un attributo personalizzato danneggiato e collocarlo in una condivisione di rete oppure inviarlo in un messaggio di posta HTML. Se l'utente accede alla cartella condivisa in cui è memorizzato il file, l'autore dell'attacco può sfruttare la vulnerabilità. Inoltre, il messaggio di posta HTML potrebbe contenere codice che conduce automaticamente l'utente a una cartella condivisa contenente un file dannoso. Se l'attacco riuscisse, potrebbe provocare un errore della shell di Windows o causare l'esecuzione di codice non autorizzato nel computer dell'utente, nel contesto di protezione dell'utente.

**Fattori attenuanti:**

-   In caso di esecuzione di codice non autorizzato, tale codice verrebbe eseguito nel contesto di protezione dell'utente. Di conseguenza, tutte le limitazioni impostate per l'utente costituiscono una limitazione anche per le operazioni che possono essere eseguite dal codice non autorizzato.
-   Un utente malintenzionato può tentare di sfruttare questa vulnerabilità solo collocando un file dannoso in una condivisione di rete oppure inviando a un utente un messaggio di posta HTML in grado di condurre automaticamente l'utente alla condivisione contenente un file dannoso.
-   La vulnerabilità interessa solo Windows XP Service Pack 1. Windows XP Gold non è invece interessato.

**Livello di gravità**:

|                |            |
|----------------|------------|
| **Windows XP** | Importante |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatori delle vulnerabilità:** [CAN-2003-0306](http://www.cve.mitre.org/cgi-bin/cvename.cgi?name=can-2003-0306)

**Versioni verificate:**

Microsoft ha eseguito test in Windows Millennium Edition, Windows NT 4.0, Windows NT 4.0, Terminal Server Edition, Windows 2000, Windows XP e Windows Server 2003 verificare se tali prodotti sono interessati da questa vulnerabilità. Le versioni precedenti non sono più supportate e potrebbero essere o meno interessate da questo problema.

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità di [sovraccarico del buffer](http://technet.microsoft.com/security/bulletin/glossary) che potrebbe essere sfruttata da un hacker per eseguire codice non autorizzato nel sistema di un utente. L'autore dell'attacco potrebbe in tal modo eseguire qualsiasi operazione consentita dal livello di autorizzazione dell'utente.

**Quali sono le cause di questa vulnerabilità?**
Questa vulnerabilità è dovuta alla presenza di un buffer non controllato nel componente della shell di Windows che legge e applica automaticamente gli attributi di una cartella dal file Desktop.ini residente in tale cartella (se presente).

**A quali attacchi viene esposto il sistema a causa di questa vulnerabilità?**
Nel peggiore dei casi, un hacker potrebbe sfruttare questa vulnerabilità per eseguire codice non autorizzato nel sistema dell'utente. Poiché la shell di Windows viene eseguita nel contesto dell'utente, il codice introdotto dall'autore dell'attacco verrebbe eseguito come se fosse stato avviato dall'utente. Tutte le limitazioni impostate per l'utente in merito alla possibilità di eliminare, aggiungere o modificare dati o informazioni di configurazione verrebbero pertanto applicate anche al codice introdotto dall'hacker.

**Che cos'è il file "Desktop.ini"?**
Nei file Desktop.ini sono memorizzate informazioni che specificano come devono essere visualizzate le cartelle di file e il relativo contenuto quando l'utente vi accede. I file Desktop.ini non sono indispensabili per la visualizzazione delle cartelle e non tutte le cartelle ne contengono uno. Se presente, il file Desktop.ini può contenere vari tipi di informazioni, a seconda delle applicazioni che hanno accesso alla cartella. Ad esempio, Esplora risorse può utilizzare un file Desktop.ini per memorizzare il nome e il percorso dell'icona che rappresenta la cartella, il testo delle descrizioni comandi da visualizzare quando l'utente lascia il puntatore del mouse sulla cartella e le informazioni sulla modalità di visualizzazione dei file contenuti nella cartella.

**In quale modo un hacker può sfruttare questa vulnerabilità?**
Un hacker può tentare di sfruttare questa vulnerabilità creando un file Desktop.ini contenente un attributo danneggiato e collocandolo in una condivisione di rete o Internet. L'autore dell'attacco può quindi creare un messaggio di posta HTML o una pagina Web contenente codice che conduce automaticamente gli utenti alla condivisione che ospita il file dannoso.
In alternativa l'autore dell'attacco può inviare in un messaggio di posta elettronica il file dannoso stesso o un collegamento a quest'ultimo e tentare di indurre l'utente a salvare il file sul proprio disco rigido e ad accedere alla cartella di destinazione. È importante notare che, in questo caso, l'autore dell'attacco non può provocare il salvataggio automatico del file nel computer dell'utente. Solo l'utente può decidere di salvare il file nel computer locale.

**Che cos'è la shell di Windows?**
La shell di Windows fornisce il framework di base dell'interfaccia utente di Windows ed è nota principalmente come Desktop di Windows. Oltre a visualizzare il desktop, la shell fornisce anche molte altre funzioni ed è responsabile della coerenza dell'aspetto e del comportamento dei vari elementi dell'interfaccia. È possibile utilizzare la shell per individuare file e cartelle con Esplora risorse, per fornire un modo coerente per avviare le applicazioni mediante collegamenti o il menu Start e per fornire un'interfaccia coerente grazie ai colori e ai temi del desktop.

**Come vengono elaborati gli attributi dei file da parte della shell di Windows?**
La shell di Windows è responsabile di varie azioni associate alla visualizzazione di informazioni riguardanti file, cartelle e icone. Ad esempio, la possibilità di modificare la visualizzazione di una cartella mostrando le anteprime del contenuto dei file presenti nel computer viene fornita dalla shell di Windows. Quando si apre una cartella in un computer configurato per la visualizzazione delle anteprime del contenuto, viene richiamata la shell di Windows, che rileva automaticamente tale impostazione e visualizza le anteprime del contenuto della cartella.

**Che cos'è un'anteprima?**
In generale, un'anteprima è una versione molto ridotta di un'immagine, contenente solo i dettagli necessari per consentirne il riconoscimento. Le anteprime vengono in genere utilizzate per la visualizzazione delle raccolte di immagini, per consentire all'utente di individuarle e selezionarle con facilità.

**Qual è il difetto della shell di Windows?**
La funzione che consente alla shell di Windows di estrarre automaticamente gli attributi di visualizzazione di file e cartelle contiene un buffer non controllato. Se la shell di Windows tenta di leggere un attributo danneggiato da un file Desktop.ini, può verificarsi un sovraccarico del buffer

**Come viene richiamata la shell di Windows per la lettura degli attributi di file o cartelle?**
La funzione che contiene il buffer non controllato viene richiamata solo quando la shell di Windows tenta di analizzare il file Desktop.ini per individuare gli attributi personalizzati da applicare a una cartella e al suo contenuto. Tale funzione viene richiamata all'apertura di una cartella.

**È possibile portate un attacco per trarre vantaggio da questa vulnerabilità utilizzando direttamente una e-mail?**
No. Perché un utente possa sfruttare questa vulnerabilità, dovrà prima individuare una cartella condivisa contenente lo specifico file deskop.ini.

**Questa vulnerabilità interessa anche gli utenti che non utilizzano Windows XP?**
No. Il difetto è presente solo in Windows XP Service Pack 1. Non interessa Windows XP Gold, né altre versioni di Windows.

**Esiste un modo sicuro per eliminare un file che si sospetta sia stato creato per sfruttare questa vulnerabilità?**
Se si teme di aver scaricato sul computer un file Desktop.ini contenente un attributo personalizzato danneggiato, non è possibile eliminare il file da Esplora risorse. Se si apre una cartella che contiene tale file, infatti, la shell di Windows lo elabora ed esegue il codice che sfrutta la vulnerabilità. Il metodo più sicuro per rimuovere il file danneggiato è utilizzare il prompt dei comandi.Per accedere al prompt dei comandi, attenersi alla seguente procedura:

1.  Fare clic sul pulsante Start e scegliere "Esegui".
2.  Digitare cmd.exe nella finestra visualizzata.
3.  Scegliere OK. Verrà aperto il prompt dei comandi.
4.  Dal prompt dei comandi, utilizzare il comando DEL per specificare il percorso del file ed eliminarlo. Per informazioni specifiche sulle opzioni da utilizzare, digitare DEL /? per visualizzare la Guida del comando.

**Quali sono gli scopi della patch?**
La patch risolve la vulnerabilità imponendo la corretta convalida dell'input per la funzione della shell di Windows interessata dal problema.

Disponibilità della patch
-------------------------

<span></span>
**Posizioni per il download di questa patch**

-   [Microsoft Windows XP 32 bit Edition](http://microsoft.com/downloads/details.aspx?familyid=27d02af5-a2e1-4e25-9d16-502886161a35&displaylang=en)
-   [Microsoft Windows XP 64 bit Edition](http://microsoft.com/downloads/details.aspx?familyid=4ba84e2b-49f9-4416-8745-51f03503ab7d&displaylang=en)

#### Ulteriori informazioni sulla patch

**Piattaforme per l'installazione:**

È possibile installare la patch nei sistemi che eseguono Windows XP [Service Pack 1](http://www.microsoft.com/windowsxp/pro/downloads/servicepacks/sp1/default.asp).

**Disponibilità nei service pack futuri:**

La correzione di questo problema verrà inclusa in Windows XP Service Pack 2.

**Necessario riavvio:** si

**Possibilità di disinstallare la patch:** si

**Patch preesistenti:** nessuna

Verifica dell'installazione della patch:

-   Windows XP Service Pack 1
    Per verificare l'installazione della patch nel computer, controllare che nel Registro di sistema del computer sia stata creata la seguente chiave:

    HKEY\_LOCAL\_MACHINE\\SOFTWARE\\Microsoft\\Updates\\Windows XP\\SP2\\KB821557

-   Per controllare i singoli file, utilizzare le informazioni di data/ora e di versione disponibili nella seguente chiave del Registro di sistema:

    HKEY\_LOCAL\_MACHINE\\SOFTWARE\\Microsoft\\Updates\\Windows XP\\SP2\\KB821557\\Filelist

**Avvertenze:**

Nussena

**Localizzazione:**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.aspx?displaylang=it) ed è possibile individuarle in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito Web [Windows Update](http://v4.windowsupdate.microsoft.com/it/default.asp).

#### Ulteriori informazioni:

**Supporto tecnico**:

-   Il problema è descritto in dettaglio nell'articolo [821557](http://support.microsoft.com/default.aspx?scid=kb;%5bln%5d;821557) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web Microsoft TechNet sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni**:

-   V1.0 (16 luglio 2003): creazione del bollettino.

*Built at 2014-04-18T01:50:00Z-07:00*
