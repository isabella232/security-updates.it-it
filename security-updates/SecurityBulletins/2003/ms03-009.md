---
TOCTitle: 'MS03-009'
Title: 'Bollettino Microsoft sulla sicurezza MS03-009 - Medio'
ms:assetid: 'ms03-009'
ms:contentKeyID: 61239886
ms:mtpsurl: 'https://technet.microsoft.com/it-IT/library/ms03-009(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS03-009 - Medio
=====================================================

Un errore nel filtro di rilevamento delle intrusioni di DNS in ISA Server, potrebbe provocare una negazione del servizio/Denial of Service (331065)
---------------------------------------------------------------------------------------------------------------------------------------------------

Data di pubblicazione: mercoledì 19 marzo 2003

**Data di pubblicazione: 19 marzo 2003**

#### Riepilogo

**Destinatari**: amministratori di sistema che utilizzano Microsoft Internet Security and Acceleration (ISA) Server 2000.

**Effetti della vulnerabilità**: negazione del servizio

**Livello di gravità**: moderato

**Raccomandazioni**: è per gli amministratori di sistema è consigliabile installare la patch.

**Bollettino per gli utenti finali**: una versione per gli utenti finali di questo bollettino è disponibile all'indirizzo:
<http://www.microsoft.com/italy/security/security_bulletins/ms03-009.asp>

**Software interessati**:

-   Microsoft ISA Server

### Informationi generali

Dettagli tecnici
----------------

<span></span>
**Descrizione tecnica:**

Microsoft Internet Security and Acceleration (ISA) Server 2000 offre la possibilità di applicare filtri applicazione al traffico in ingresso. Questo tipo di filtri consentono a ISA Server di analizzare il flusso di dati relativo a una determinata applicazione e forniscono un'elaborazione specifica per l'applicazione, inclusi controllo, screening, blocco, reindirizzamento o modifica dei dati trasmessi attraverso il firewall.

Questo meccanismo viene utilizzato per garantire la protezione da URL non validi o attacchi contro i server DNS (Domain Name Service) interni. Nel filtro applicazione per il rilevamento delle intrusioni DNS di ISA Server è presente una vulnerabilità, dovuta al fatto che il filtro non gestisce correttamente uno specifico tipo di richiesta quando analizza le richieste DNS in ingresso.

Un hacker può sfruttare la vulnerabilità inviando una richiesta opportunamente predisposta a un computer ISA Server che pubblica un server DNS, in modo da provocare la negazione del servizio per il server DNS pubblicato. In caso di attacco, le richieste DNS in arrivo a ISA Server vengono infatti fermate a livello del firewall, senza essere inoltrate al server DNS interno. Tutte le altre funzionalità di ISA Server non sono interessate dal problema.

**Fattori attenuanti:**

-   Per impostazione predefinita, non viene pubblicato alcun server DNS. La pubblicazione dei server DNS deve essere attivata manualmente.
-   LA vulnerabilità non consente all'autore dell'attacco di ottenere privilegi sul server o di compromettere i dati memorizzati sul server. Si tratta di una vulnerabilità che riguarda esclusivamente la negazione del servizio.

**Livello di gravità:**

|                |          |
|----------------|----------|
| **ISA Server** | Moderato |

La [classificazione](http://technet.microsoft.com/security/bulletin/rating)  della gravità di cui alla tabella precedente si basa sui tipi di sistema interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità**:[CAN-2003-0011](http://www.cve.mitre.org/cgi-bin/cvename.cgi?name=can-2003-0011)

**Versioni testate:**

Microsoft ha eseguito test in Proxy Server 2.0 e ISA Server per verificare se tali sistemi sono interessati da questa vulnerabilità.

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità di [negazione del servizio](http://technet.microsoft.com/security/bulletin/glossary). Lo sfruttamento della vulnerabilità può consentire all'autore dell'attacco di interrompere l'inoltro da parte di ISA Server delle richieste DNS (Domain Name Service) in ingresso a un server DNS pubblicato. Il riavvio del servizio ISA Server consente di ripristinare il corretto funzionamento della pubblicazione del server DNS e del rilevamento di intrusioni DNS, pur lasciando il server esposto a ulteriori attacchi di negazione del servizio.

**L'autore di un attacco può sfruttare la vulnerabilità per assumere il controllo del computer ISA Server?**
No. Si tratta esclusivamente di un attacco di negazione del servizio. Non è possibile ottenere privilegi amministrativi.

**L'autore di un attacco può sfruttare la vulnerabilità per violare la protezione del firewall?**
No. Non è possibile sfruttare la vulnerabilità per ridurre il livello di protezione offerto dal firewall, ma solo per impedire a ISA Server di inoltrare le richieste DNS al server DNS pubblicato.

**È possibile che venga eseguito via Internet un attacco in grado di sfruttare questa vulnerabilità?**
Sì, una richiesta opportunamente predisposta può essere inviata via Internet al computer che esegue ISA Server.

**Che cos'è ISA Server?**
ISA Server integra un firewall di livello aziendale e una cache Web a elevate prestazioni. Il firewall protegge la rete definendo le risorse a cui è possibile accedere e le condizioni con cui deve avvenire l'accesso. La cache Web contribuisce a migliorare le prestazioni della rete, memorizzando copie locali dei contenuti Web richiesti più di frequente.

**Che cos'è il servizio DNS (Domain Name Service)?**
Il servizio DNS provvede alla risoluzione dei nomi di dominio in indirizzi IP. Perché un computer client possa ad esempio visitare il sito Web http://www.microsoft.com è innanzitutto necessaria la risoluzione del nome di dominio "microsoft.com" nel relativo indirizzo IP. Questa operazione viene eseguita contattando un server DNS.

**Che cos'è la pubblicazione dei server DNS?**
La pubblicazione dei server DNS consente a un amministratore di configurare ISA Server per l'invio delle richieste di risoluzione dei nomi DNS da una rete esterna a un server DNS interno dell'organizzazione.

**Che cos'è il filtro per il rilevamento delle intrusioni DNS?**
Quando è configurato per la pubblicazione dei server DNS, il filtro per il rilevamento delle intrusioni DNS analizza le richieste DNS in ingresso prima che vengano passate a un server DNS interno per l'elaborazione. Il filtro esamina le richieste in ingresso in modo da garantire la protezione da determinate forme di attacco da postazione remota.

**Qual è il problema relativo al filtro per il rilevamento delle intrusioni DNS di ISA Server?**
In specifiche circostanze, il filtro per il rilevamento delle intrusioni DNS non gestisce correttamente un particolare tipo di richiesta DNS. In caso di ricezione di una richiesta di questo tipo, è possibile che venga interrotta la pubblicazione dei server DNS. Il problema non interessa il rilevamento delle intrusioni per le richieste di altro tipo e tutte le altre funzionalità di ISA Server.

**Quali rischi comporta la vulnerabilità per i sistemi?**
Dipende dall'attivazione o meno della funzionalità di pubblicazione dei server DNS. Benché per impostazione predefinita sia disattivata, in caso di attivazione qualsiasi utente Internet può potenzialmente sfruttare la vulnerabilità per interrompere il funzionamento della pubblicazione dei server DNS. Se l'attacco riesce, le richieste DNS ricevute vengono infatti fermate a livello del firewall, senza essere trasmesse in rete.

**Quali sono gli scopi della patch?**
La patch risolve la vulnerabilità correggendo le modalità di elaborazione delle richieste DNS da parte del filtro per il rilevamento delle intrusioni DNS.

Disponibilità della patch
-------------------------

<span></span>
**Posizioni per il download di questa patch**

-   **Microsoft ISA Server:**

    [http://microsoft.com/downloads/details.aspx?FamilyId=F62127C5-51E3-4B34-A6D3-B9CF840358BD&displaylang=en](http://microsoft.com/downloads/details.aspx?familyid=f62127c5-51e3-4b34-a6d3-b9cf840358bd&displaylang=en)

#### Ulteriori informazioni sulla patch

È possibile installare questa patch nei sistemi su cui sono stati applicati ISA Server Service Pack 1 e ISA Server Feature Pack 1.

**Disponibilità nei service pack futuri:**

La correzione di questo problema verrà inclusa in ISA Server Service Pack 2.

**Necessario riavvio**: no

**Possibilità di disinstallare la patch**: si

**Patch preesistenti**: nessuna

**Verifica dell'installazione della patch**:

Per verificare l'installazione della patch nel computer, controllare che nel Registro di sistema del computer sia stata creata la seguente chiave:

HKEY\_LOCAL\_MACHINE\\SOFTWARE\\Microsoft\\Fpc\\Hotfixes\\SP1\\256.

In alternativa, per verificare l'installazione della patch è possibile eseguire la seguente procedura:

1.  Fare clic su Start, scegliere Impostazioni e quindi Pannello di controllo.
2.  Fare doppio clic su Installazione applicazioni.
3.  Fare clic su Microsoft ISA Server 2000 Updates.
4.  Fare clic su Modifica.
5.  Aprire il menu a discesa.

Se viene visualizzato ISA Hot Fix 256, la patch è stata installata correttamente.

Per controllare i singoli file, utilizzare le informazioni di data/ora e di versione disponibili nell'articolo della Knowledge Base 331065.

**Avvertenze:**

Nessuna

**Localizzazione**:

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione**:

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.asp?search=keyword&value='security_patch'&opsysid=1) ed è possibile individuarle in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito Web [WindowsUpdate](http://v4.windowsupdate.microsoft.com/it/default.asp)

#### Ulteriori informazioni:

**Ringraziamenti**

Microsoft [ringrazia](http://www.microsoft.com/technet/security/bulletin/policy.asp) Mike Fratto per averci segnalato il problema e aver collaborato con noi al fine di proteggere i sistemi dei clienti.

**Supporto tecnico**:

-   Il problema è descritto in dettaglio nell'articolo della Microsoft Knowledge Base [331065](http://support.microsoft.com/default.aspx?scid=kb;it;331065) che sarà disponibile dopo 24 ore circa dalla pubblicazione del bollettino. Gli articoli della Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi del supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web [Microsoft TechNet](http://www.microsoft.com/technet/security/default.mspx) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni**:

-   V1.0 (19.03.03): creazione del bollettino.

*Built at 2014-04-18T01:50:00Z-07:00*
