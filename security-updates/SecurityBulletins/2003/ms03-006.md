---
TOCTitle: 'MS03-006'
Title: 'Bollettino Microsoft sulla sicurezza MS03-006 - Critico'
ms:assetid: 'ms03-006'
ms:contentKeyID: 61239883
ms:mtpsurl: 'https://technet.microsoft.com/it-IT/library/ms03-006(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS03-006 - Critico
=======================================================

Un errore nella Guida in linea e Supporto tecnico di Windows Me potrebbe consentire l'esecuzione di codice non autorizzato(812709)
----------------------------------------------------------------------------------------------------------------------------------

Data di pubblicazione: mercoledì 26 febbraio 2003

**Data di pubblicazione: 12 febbraio 2003**

#### Riepilogo

**Destinatari**: clienti che utilizzano Microsoft® Windows® ME.

**Effetti della vulnerabilità**: esecuzione di codice non autorizzato

**Livello di gravità**: critico

**Raccomandazioni**: è consigliabile installare la patch immediatamente.

**Software interessati**:

-   Microsoft Windows Me

### Informazioni generali

Dettagli tecnici
----------------

<span></span>
**Descrizione tecnica:**

Guida in linea e supporto tecnico offre agli utenti una postazione centrale per ottenere assistenza su un'ampia varietà di argomenti, fornendo ad esempio documentazione sul prodotto, supporto per la compatibilità hardware, accesso al sito Windows Update, documentazione in linea Microsoft e altri tipi di assistenza. Utenti e applicazioni possono eseguire collegamenti URL a Guida in linea e supporto tecnico utilizzando il prefisso "hcp://" in un collegamento URL invece di "http://".

Nella versione di Guida in linea e supporto tecnico di Windows ME è presente una vulnerabilità di protezione, dovuta al fatto che il gestore URL per il prefisso "hcp://" contiene un buffer non controllato.

Un hacker può sfruttare la vulnerabilità predisponendo un URL che, dopo il clic da parte dell'utente, esegue codice non autorizzato nel contesto di protezione del computer locale. L'URL può essere contenuto in una pagina Web o inviato direttamente all'utente in un messaggio di posta elettronica. In caso di attacco dal Web, dopo il clic da parte dell'utente sul collegamento contenuto nel sito Web, l'aggressore ha la possibilità di leggere o avviare i file presenti sul computer locale. In caso di attacco tramite posta elettronica, se l'utente utilizza Outlook Express 6.0 o Outlook 2002 nelle configurazioni predefinite, oppure Outlook 98 o 2000 in combinazione con [Outlook Email Security Update](http://office.microsoft.com/downloads/2000/out2ksec.aspx), non è possibile automatizzare l'attacco e l'utente deve comunque fare clic su un collegamento inviato in un messaggio di posta elettronica. Se tuttavia l'utente non utilizza Outlook Express 6.0 o Outlook 2002 nelle configurazioni predefinite, oppure Outlook 98 o 2000 in combinazione con [Outlook Email Security Update](http://office.microsoft.com/downloads/2000/out2ksec.aspx), l'attacco può essere attivato automaticamente senza che sia necessario fare clic su un URL contenuto in un messaggio di posta elettronica.

**Fattori attenuanti:**

-   Non è possibile avviare automaticamente Guida in linea e supporto tecnico in Outlook Express o Outlook se è installato Internet Explorer 6.0 Service Pack 1.
-   Perché l'attacco riesca è necessario che l'utente visiti un sito Web sotto il controllo dell'hacker o riceva da questi un messaggio di posta elettronica in formato HTML.
-   Lo sfruttamento automatico della vulnerabilità tramite un messaggio di posta HTML viene bloccato da Outlook Express 6.0 e Outlook 2002 nelle configurazioni predefinite e da Outlook 98 e 2000 in combinazione con Outlook Email Security Update.

**Livello di gravità:**

|                |         |
|----------------|---------|
| **Windows Me** | Critico |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistema interessati dalla vulnerabilità, sui modelli di deployment più comuni e sui potenziali effetti del problema in tali ambienti.

Identificatore della vulnerabilità: [CAN-2002-1009](http://www.cve.mitre.org/cgi-bin/cvename.cgi?name=can-2003-0009)

**Versioni testate:**

Microsoft ha eseguito test in Windows ME e Windows XP per verificare se tali sistemi sono interessati da queste vulnerabilità. Le versioni precedenti di Windows non contengono il codice in questione e non sono interessate dalla vulnerabilità.

Domande frequenti
-----------------

<span></span>
**Qual è la portata o l'impatto di questa vulnerabilità?** Si tratta di una vulnerabilità di [sovraccarico del buffer](http://technet.microsoft.com/security/bulletin/glossary) . L'autore dell'attacco può riuscire a provocare l'esecuzione di codice non autorizzato come se avesse origine nel sistema locale. Tale codice può consentire all'aggressore di eseguire qualsiasi attività sul computer, incluse aggiunta, eliminazione o modifica dei dati nel sistema o esecuzione di codice non autorizzato.

**Quali sono le cause di questa vulnerabilità?** Questa vulnerabilità deriva dalla presenza di un buffer non controllato nel gestore URL di Guida in linea e supporto tecnico.

**Che cos'è Guida in linea e supporto tecnico?** Guida in linea e supporto tecnico è una funzionalità di Windows che consente di ottenere assistenza su un'ampia varietà di argomenti, ad esempio consente di consultare informazioni sulle funzionalità di Windows, scaricare e installare aggiornamenti software, stabilire se una particolare periferica hardware è compatibile con Windows, ottenere supporto da Microsoft e così via.

**Qual è il problema relativo a Guida in linea e supporto tecnico?** Una funzione del gestore URL di Guida in linea e supporto tecnico consente di aprire le pagine utilizzando il prefisso "hcp://". Questa funzione tuttavia non verifica correttamente i parametri di input che riceve. Ne consegue un buffer non controllato, che rende possibile creare un URL che può consentire l'esecuzione di codice.

**Che cos'è un gestore URL?** Un gestore URL consente a un'applicazione di registrare un nuovo tipo di URL che, quando viene richiamato da una pagina Web, avvia automaticamente l'applicazione. Nel corso dell'installazione di Outlook 2002, ad esempio, viene registrato "outlook://" come gestore URL personalizzato, in modo da consentire di richiamare Outlook digitando questo URL in Internet Explorer, nella finestra di dialogo "Esegui" o facendo clic su un collegamento.
Nel caso di Guida in linea e supporto tecnico, il prefisso URL personalizzato è "hcp://".

**A quali attacchi viene esposto il sistema a causa di questa vulnerabilità?** Questa vulnerabilità può consentire all'autore dell'attacco di provocare l'esecuzione di codice non autorizzato con privilegi aggiuntivi sul sistema, in modo da avere la possibilità di aggiungere, eliminare, modificare dati nel sistema o eseguire altre attività.

**In quale modo un hacker può sfruttare questa vulnerabilità?** Per l'autore dell'attacco è necessario creare una pagina Web che avvia un URL opportunamente predisposto. A questo punto l'attacco può essere condotto in due modi. Nel primo caso, la pagina può essere inserita in un sito Web: quando un utente visita il sito, la pagina Web tenta di avviare l'URL e di sfruttare la vulnerabilità. Nel secondo caso, la pagina può essere inviata come messaggio di posta elettronica in formato HTML: quando viene aperta dal destinatario, la pagina Web tenta di richiamare la funzione e sfruttare la vulnerabilità.
In caso di attacco tramite posta elettronica HTML, se l'utente utilizza Outlook Express 6.0 o Outlook 2002 nelle configurazioni predefinite, oppure Outlook 98 o 2000 in combinazione con Outlook Email Security Update, non è possibile automatizzare l'attacco e l'utente deve comunque fare clic su un collegamento inviato in un messaggio di posta elettronica. Se tuttavia l'utente non utilizza Outlook Express 6.0 o Outlook 2002 nelle configurazioni predefinite, oppure Outlook 98 o 2000 in combinazione con Outlook Email Security Update, l'attacco può essere attivato automaticamente senza che sia necessario fare clic su un URL contenuto in un messaggio di posta elettronica.

**Quali sono gli scopi della patch?** La patch risolve la vulnerabilità correggendo il buffer non controllato nel gestore URL.

Disponibilità della patch
-------------------------

<span></span>
**Posizioni per il download di questa patch**

-   Microsoft Windows ME:

    [http://windowsupdate.microsoft.com](http://windowsupdate.microsoft.com/)

#### Ulteriori informazioni sulla patch

**Piattaforme per l'installazione:**

È possibile installare questa patch nei sistemi in cui è installato Windows ME Gold

**Necessario riavvio:** sì

**Possibilità di disinstallare la patch:** no

**Patch preesistenti:** nessuna

**Verifica dell'installazione della patch:**

-   Per verificare l'installazione della patch nel computer, utilizzare lo strumento [Qfecheck.exe](http://support.microsoft.com/default.aspx?scid=kb;it;295413) e controllare che vengano visualizzate le seguenti informazioni:

    UPD812709 Windows Me Q812709 Update

    Per controllare i singoli file, consultare il manifest riportato nell'articolo della Knowledge Base 812709.

**Avvertenze:**

nessuna

**Localizzazione::**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch per i sistemi consumer sono disponibili nel sito Web [WindowsUpdate](http://windowsupdate.microsoft.com/)

#### Ulteriori informazioni:

**Ringraziamenti**

Microsoft [ringrazia](http://technet.microsoft.com/security/bulletin/policy) [Warning and Fozzy](http://www.thehackademy.net/) per averci segnalato il problema e aver collaborato con noi al fine di proteggere i sistemi dei clienti.

**Supporto**:

-   Il problema è descritto in dettaglio nell'articolo della Microsoft Knowledge Base [812709](http://support.microsoft.com/default.aspx?scid=kb;it;812709) che sarà disponibile dopo 24 ore circa dalla pubblicazione del bollettino. Gli articoli della Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi del supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza:** nella sezione dedicata alla sicurezza del sito Web [Microsoft TechNet](http://www.microsoft.com/technet/security/default.mspx) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità:**

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   V1.0 (12 febbraio 2003): creazione del bollettino.

*Built at 2014-04-18T01:50:00Z-07:00*
