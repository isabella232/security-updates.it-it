---
TOCTitle: 'MS03-037'
Title: 'Bollettino Microsoft sulla sicurezza MS03-037 - Critico'
ms:assetid: 'ms03-037'
ms:contentKeyID: 61239914
ms:mtpsurl: 'https://technet.microsoft.com/it-IT/library/ms03-037(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS03-037 - Critico
=======================================================

Un bug in Visual Basic, Applications Edition può consentire l'esecuzione di codice non autorizzato (822715)
-----------------------------------------------------------------------------------------------------------

Data di pubblicazione: mercoledì 3 settembre 2003 | Aggiornamento: lunedì 24 novembre 2003

**Data di pubblicazione originale: 3 settembre 2003**

#### Riepilogo

**Destinatari**: clienti che utilizzano le applicazioni di Microsoft Office o che utilizzano Microsoft Visual Basic, Applications Edition.

**Effetti della vulnerabilità**: esecuzione di codice non autorizzato.

**Livello di gravità**: critico

**Raccomandazioni**: si consiglia agli utenti delle applicazioni di Microsoft Office o di Microsoft Visual Basic, Applications Edition di installare la patch il più presto possibile.

**Bollettino per gli utenti finali**: una versione per gli utenti finali di questo bollettino è disponibile all'indirizzo:

<http://www.microsoft.com/italy/security/security_bulletins/ms03-037.asp>.

**Software interessati**:

-   Microsoft Visual Basic for Applications SDK 5.0
-   Microsoft Visual Basic for Applications SDK 6.0
-   Microsoft Visual Basic for Applications SDK 6.2
-   Microsoft Visual Basic for Applications SDK 6.3

**Software non interessato**:

-   Microsoft Access 97
-   Microsoft Access 2000
-   Microsoft Access 2002
-   Microsoft Excel 97
-   Microsoft Excel 2000
-   Microsoft Excel 2002
-   Microsoft PowerPoint 97
-   Microsoft PowerPoint 2000
-   Microsoft PowerPoint 2002
-   Microsoft Project 2000
-   Microsoft Project 2002
-   Microsoft Publisher 2002
-   Microsoft Visio 2000
-   Microsoft Visio 2002
-   Microsoft Word 97
-   Microsoft Word 98(J)
-   Microsoft Word 2000
-   Microsoft Word 2002
-   Microsoft Works Suite 2001
-   Microsoft Works Suite 2002
-   Microsoft Works Suite 2003
-   Microsoft Business Solutions Great Plains 7.5
-   Microsoft Business Solutions Dynamics 6.0
-   Microsoft Business Solutions Dynamics 7.0
-   Microsoft Business Solutions eEnterprise 6.0
-   Microsoft Business Solutions eEnterprise 7.0
-   Microsoft Business Solutions Solomon 4.5
-   Microsoft Business Solutions Solomon 5.0
-   Microsoft Business Solutions Solomon 5.5

### Informazioni generali

Dettagli tecnici
----------------

<span></span>
**Descrizione tecnica:**

Microsoft VBA è una tecnologia di sviluppo che consente di realizzare pacchetti di applicazioni client desktop e di integrarli con dati e sistemi esistenti. Microsoft VBA si basa sul sistema di sviluppo Microsoft Visual Basic ed è incluso nei prodotti Microsoft Office, che utilizzano tale tecnologia per l'esecuzione di determinate funzioni. È possibile utilizzare VBA anche per creare applicazioni personalizzate basate su un'applicazione host esistente.

È presente un difetto nella modalità con cui VBA controlla le proprietà dei documenti che gli vengono passate all'apertura di un documento da parte dell'applicazione host. Si verifica un sovraccarico del buffer che, se sfruttato, può consentire a un utente malintenzionato di eseguire codice non autorizzato nel contesto dell'utente connesso.

Per sfruttare la vulnerabilità è necessario che un utente apra un documento appositamente predisposto, ricevuto dall'autore dell'attacco, che può essere costituito da qualsiasi tipo di documento che supporta VBA, ad esempio un documento di Word, un foglio di lavoro di Excel o una presentazione di PowerPoint. Se Microsoft Word viene utilizzato come editor della posta HTML per Microsoft Outlook, il documento può essere costituito anche da un messaggio di posta elettronica. Tuttavia, per consentire lo sfruttamento della vulnerabilità è necessario che l'utente risponda al messaggio o lo inoltri ad altri.

**Fattori attenuanti:**

-   Per consentire lo sfruttamento della vulnerabilità, è necessario che un utente apra un documento appositamente predisposto dall'autore dell'attacco.
-   Se Microsoft Word viene utilizzato come editor della posta HTML per Microsoft Outlook, per consentire lo sfruttamento della vulnerabilità è necessario che l'utente risponda a un messaggio di posta elettronica dannoso o che lo inoltri ad altri.
-   Il codice inserito dall'autore dell'attacco dispone solo degli stessi diritti dell'utente connesso. I privilegi specifici che potrebbero essere acquisiti dall'autore dell'attacco a causa di questa vulnerabilità dipendono pertanto dai privilegi concessi all'utente. Le operazioni consentite al codice non autorizzato eseguito sfruttando la vulnerabilità sono limitate dalle eventuali restrizioni impostate per l'account dell'utente.

**Livello di gravità**:

|                                                     |         |
|-----------------------------------------------------|---------|
| **Microsoft Visual Basic for Applications SDK 5.0** | Critico |
| **Microsoft Visual Basic for Applications SDK 6.0** | Critico |
| **Microsoft Visual Basic for Applications SDK 6.2** | Critico |
| **Microsoft Visual Basic for Applications SDK 6.3** | Critico |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità:** [CAN-2003-0347](http://www.cve.mitre.org/cgi-bin/cvename.cgi?name=can-2003-0347)

**Versioni verificate:**

Microsoft ha eseguito test in Microsoft Visual Basic for Applications SDK 5.0, Microsoft Visual Basic for Applications SDK 6.0, Microsoft Visual Basic for Applications SDK 6.2 e Microsoft Visual Basic for Applications SDK 6.3, per verificare se tali prodotti sono interessati da questa vulnerabilità. Microsoft ha inoltre esaminato tutte le versioni supportate dei prodotti elencati nella sezione "Prodotti che includono il software interessato" per determinare se includono software affetto dalla vulnerabilità. Le versioni precedenti non sono più supportate e potrebbero essere o meno interessate dal problema.

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità di [sovraccarico del buffer](http://www.microsoft.com/technet/security/bulletin/glossary.asp) che può consentire a un hacker di eseguire codice non autorizzato nel contesto di protezione dell'utente legittimo, nel caso in cui venga aperto un documento appositamente predisposto.

**Quali sono le cause di questa vulnerabilità?**
La vulnerabilità è dovuta a un difetto nella modalità con cui Microsoft Visual Basic, Applications Edition (VBA) controlla determinate proprietà, che gli vengono passate dall'applicazione host all'apertura di un documento. Di conseguenza, l'applicazione host può passare a Microsoft VBA parametri non controllati, generando una condizione di sovraccarico del buffer che può consentire l'esecuzione di codice non autorizzato.

**Che cos'è Microsoft VBA?**
Microsoft VBA è una tecnologia di sviluppo che consente di realizzare pacchetti di applicazioni client desktop e di integrarli con dati e sistemi esistenti. VBA si basa sul sistema di sviluppo Microsoft Visual Basic. Visual Basic, Applications Edition fornisce un ambiente di sviluppo integrato (IDE) che include gli stessi elementi utilizzati per lo sviluppo di applicazioni con Microsoft Visual Basic, compresi la finestra del progetto, la finestra delle proprietà e gli strumenti di debug. Microsoft VBA include inoltre il supporto per Microsoft Forms, che consente di creare finestre di dialogo personalizzate, e per i controlli ActiveX®, per la realizzazione di interfacce utente. VBA è direttamente integrato nell'applicazione host. I programmi che includono VBA sono detti applicazioni personalizzate, ossia applicazioni che possono essere adattate in modo da soddisfare esigenze aziendali specifiche.
Microsoft Office è una delle numerose applicazioni che incorporano Microsoft VBA, per consentire lo sviluppo di applicazioni personalizzate basate su Microsoft Office. Microsoft VBA è tuttavia incorporato anche in applicazioni non Microsoft.

**Qual è il difetto di Microsoft VBA?**
Quando si apre un documento in un'applicazione che supporta Microsoft VBA, l'applicazione host esegue alcuni controlli per stabilire se il documento richiede Microsoft VBA e, in questo caso, lo carica. Durante questo controllo iniziale, alcune proprietà del documento vengono passate a Microsoft VBA. Il problema è dovuto al fatto che Microsoft VBA non convalida correttamente i dati ricevuti in questa fase.

**Questo significa che Microsoft Office non esegue correttamente i controlli di sicurezza sui documenti?**
No. Il difetto risiede in un processo che viene avviato prima dell'esecuzione dei controlli di sicurezza. Il problema riguarda il controllo iniziale, eseguito per stabilire se l'applicazione host richiede Microsoft VBA per gestire il documento da aprire. Di conseguenza, questa vulnerabilità viene incontrata prima dell'esecuzione di qualsiasi controllo di sicurezza, come i controlli di protezione macro.

**A quali attacchi viene esposto il sistema a causa di questa vulnerabilità?**
Questa vulnerabilità può essere sfruttata da un utente malintenzionato per eseguire codice non autorizzato nel contesto dell'utente connesso.

**In quale modo un hacker può sfruttare questa vulnerabilità?**
Un utente malintenzionato può tentare di sfruttare la vulnerabilità inviando all'utente un file appositamente predisposto e inducendo l'utente ad aprirlo. Aprendo il documento, l'utente può provocare l'esecuzione di codice non autorizzato nel sistema, nel contesto dell'utente connesso. Se Microsoft Word viene utilizzato come editor di posta elettronica per Microsoft Outlook, l'impostazione predefinita di Office XP, un hacker può inviare all'utente un messaggio di posta elettronica appositamente predisposto, contenente codice non autorizzato che viene eseguito se l'utente risponde al messaggio o lo inoltra ad altri.
La vulnerabilità può essere sfruttata anche creando un documento opportunamente predisposto, inserendolo in una pagina Web e inducendo l'utente a visitarla. Se l'utente visita il sito e fa clic sul collegamento a tale documento, quest'ultimo viene aperto automaticamente, causando l'esecuzione di codice non autorizzato.

**Se si utilizza Microsoft Word come editor di posta elettronica, è possibile consentire lo sfruttamento della vulnerabilità semplicemente aprendo un messaggio di posta elettronica?**
No. La semplice apertura di un messaggio di posta elettronica non consente lo sfruttamento della vulnerabilità. È necessario che l'utente risponda al messaggio di posta elettronica dell'autore dell'attacco o che lo inoltri ad altri.

**Quali sono gli scopi della patch?**
La patch elimina la vulnerabilità assicurando che Microsoft VBA esegua i controlli appropriati sui dati ricevuti dall'applicazione host all'apertura di un documento.

**Sono disponibili numerose patch per questa vulnerabilità. Quale di queste è necessario installare?**
Dipende dalla versione di Microsoft VBA e dalle applicazioni host utilizzate:

**Patch per Microsoft VBA:**
Se si utilizza almeno una delle applicazioni seguenti, è necessario applicare la versione Microsoft VBA della patch:

-   **Microsoft VBA 5.0**
-   Microsoft VBA 6.0
-   Microsoft VBA 6.2
-   Microsoft VBA 6.3.
-   Microsoft Access 97
-   Microsoft Excel 97
-   Microsoft PowerPoint 97
-   Microsoft Word 97
-   Microsoft Word 98(J)
-   Microsoft Works 2001
-   Microsoft Works 2002
-   Microsoft Works Suite 2003
-   Microsoft Business Solutions Great Plains 7.5
-   Microsoft Business Solutions Dynamics 6.0
-   Microsoft Business Solutions Dynamics 7.0
-   Microsoft Business Solutions eEnterprise 6.0
-   Microsoft Business Solutions eEnterprise 7.0
-   Microsoft Business Solutions Solomon 4.5
-   Microsoft Business Solutions Solomon 5.0
-   Microsoft Business Solutions Solomon 5.5

**Patch per Microsoft Project 2000, Microsoft Project 2002 e Microsoft Visio:**
Se si utilizza Microsoft Project o Microsoft Visio, è necessario applicare la versione della patch specifica per tale prodotto.

**Patch per Microsoft Office 2000 e Microsoft Office XP:**
Se si utilizza Microsoft Office 2000 o Microsoft Office XP (incluso Publisher 2002), è necessario applicare la versione della patch specifica per tale prodotto.

**Se si utilizzano più programmi fra quelli sopra indicati, è necessario applicare le patch specifiche per ogni prodotto?**
Sì, è necessario applicare la patch per ogni prodotto incluso nell'elenco precedente. Se ad esempio si utilizza sia Microsoft Office XP, sia Microsoft Visio 2000, è necessario applicare sia la patch per Microsoft Office XP, sia quella per Microsoft Visio.

**Come è possibile determinare la versione di Microsoft VBA utilizzata?**
Per verificare se VBA è presente nel sistema e determinare la versione utilizzata, controllare i seguenti file ("C" indica l'unità di sistema):

-   C:\\Programmi\\File comuni\\Microsoft Shared\\VBA\\vbe.dll (se è installato VBA 5.0)
-   C:\\Programmi\\File comuni\\Microsoft Shared\\VBA\\VBA6\\vbe6.dll (se è installato VBA 6.0)

**Che cosa è necessario fare se nel sistema è installata un'applicazione non Microsoft che utilizza Microsoft VBA?**
Microsoft collabora con terze parti che sviluppano applicazioni con Microsoft VBA, per garantire la conoscenza di questa vulnerabilità a livello di sicurezza e l'implementazione degli aggiornamenti di Microsoft VBA necessari nei prodotti realizzati. Per ottenere gli aggiornamenti necessari per le applicazioni non Microsoft che utilizzano Microsoft VBA, contattare il produttore del software.

#### Disponibilità della patch

**Posizioni per il download di questa patch**

Sono disponibili diverse versioni della patch, specifiche dell'applicazione che utilizza VBA. Leggere attentamente la risposta alla domanda "Sono disponibili numerose patch per questa vulnerabilità. Quale di queste è necessario installare?" per determinare la versione della patch da applicare.

-   Microsoft Office 2000:

    [http://microsoft.com/downloads/details.aspx?FamilyId=E2CCE199-9C4A-4EEC-A3EC-9F738017F275&displaylang=en](http://microsoft.com/downloads/details.aspx?familyid=e2cce199-9c4a-4eec-a3ec-9f738017f275&displaylang=en)

-   Microsoft Office XP (incluso Publisher 2002):

    [http://microsoft.com/downloads/details.aspx?FamilyId=6F1FC4B0-29E9-44E0-A33D-AD6B4B6A8FF4&displaylang=en](http://microsoft.com/downloads/details.aspx?familyid=6f1fc4b0-29e9-44e0-a33d-ad6b4b6a8ff4&displaylang=en)

-   Microsoft Project 2000:

    [http://microsoft.com/downloads/details.aspx?FamilyId=E53A52E7-431D-4580-9733-B92A2B7BFD0D&displaylang=en](http://microsoft.com/downloads/details.aspx?familyid=e53a52e7-431d-4580-9733-b92a2b7bfd0d&displaylang=en)

-   Microsoft Project 2002:

    [http://microsoft.com/downloads/details.aspx?FamilyId=525BDE0A-0028-488A-8209-6E07D4603CCB&displaylang=en](http://microsoft.com/downloads/details.aspx?familyid=525bde0a-0028-488a-8209-6e07d4603ccb&displaylang=en)

-   Microsoft Visio 2002:

    [http://microsoft.com/downloads/details.aspx?FamilyId=55944490-13C2-4043-BA2A-17AF02E9C73E&displaylang=en](http://microsoft.com/downloads/details.aspx?familyid=55944490-13c2-4043-ba2a-17af02e9c73e&displaylang=en)

-   Patch per Microsoft VBA:

    [http://microsoft.com/downloads/details.aspx?FamilyId=DA1A7ABA-CD3D-458B-9729-AB9094C9BD3F&displaylang=en](http://microsoft.com/downloads/details.aspx?familyid=da1a7aba-cd3d-458b-9729-ab9094c9bd3f&displaylang=en)

-   È possibile installare la patch per Microsoft VBA nei sistemi che eseguono le applicazioni seguenti:
    -   Microsoft VBA 5.0
    -   Microsoft VBA 6.0
    -   Microsoft VBA 6.2
    -   Microsoft VBA 6.3.
    -   Microsoft Access 97
    -   Microsoft Excel 97
    -   Microsoft PowerPoint 97
    -   Microsoft Word 97
    -   Microsoft Word 98(J)
    -   Microsoft Works 2001
    -   Microsoft Works 2002
    -   Microsoft Works Suite 2003
    -   Microsoft Business Solutions Great Plains 7.5
    -   Microsoft Business Solutions Dynamics 6.0
    -   Microsoft Business Solutions Dynamics 7.0
    -   Microsoft Business Solutions eEnterprise 6.0
    -   Microsoft Business Solutions eEnterprise 7.0
    -   Microsoft Business Solutions Solomon 4.5
    -   Microsoft Business Solutions Solomon 5.0
    -   Microsoft Business Solutions Solomon 5.5

Ulteriori informazioni sulla patch
----------------------------------

<span></span>
Piattaforma per l'installazione:

È possibile installare la patch nei seguenti sistemi:

-   È possibile installare la patch per Microsoft Office 2000 nei sistemi che eseguono Microsoft Office 2000 SP3.
-   È possibile installare la patch per Microsoft Office XP nei sistemi che eseguono Microsoft Office XP SP2.
-   È possibile installare la patch per Microsoft Visio 2000 nei sistemi che eseguono Microsoft Visio 2000.
-   È possibile installare la patch per Microsoft Visio 2002 nei sistemi che eseguono Microsoft Visio 2002.
-   È possibile installare la patch per Microsoft VBA nei sistemi che eseguono:
-   Microsoft VBA 5.0
-   Microsoft VBA 6.0
-   Microsoft VBA 6.2
-   Microsoft VBA 6.3.
-   Microsoft Access 97
-   Microsoft Excel 97
-   Microsoft PowerPoint 97
-   Microsoft Word 97
-   Microsoft Word 98(J)
-   Microsoft Word 98(J)
-   Microsoft Works 2001
-   Microsoft Works 2002
-   Microsoft Works Suite 2003
-   Microsoft Business Solutions Great Plains 7.5
-   Microsoft Business Solutions Dynamics 6.0
-   Microsoft Business Solutions Dynamics 7.0
-   Microsoft Business Solutions eEnterprise 6.0
-   Microsoft Business Solutions eEnterprise 7.0
-   Microsoft Business Solutions Solomon 4.5
-   Microsoft Business Solutions Solomon 5.0
-   Microsoft Business Solutions Solomon 5.5

**Disponibilità nei service pack futuri:**

La correzione di questo problema verrà inclusa in tutti i service pack futuri per i prodotti interessati.

**Necessario riavvio:** se vbe.dll o vbe6.dll è in uso al momento dell'installazione, per completare l'installazione è necessario riavviare il sistema.

**Possibilità di disinstallare la patch:** no

**Patch preesistenti:** Nessuna

Verifica dell'installazione della patch:

-   Patch per Microsoft Office, Project o Visio:

    Controllare che la versione del file riportato di seguito sia quella indicata (se l'unità di sistema non è "C", controllare l'unità che contiene la cartella Programmi):

    C:\\Programmi\\File comuni\\Microsoft Shared\\VBA\\VBA6\\vbe6.dll = 6.4.99.69

-   Patch per Microsoft VBA:

    Controllare che la versione dei file elencati di seguito sia quella indicata:

    VBA 5 - C:\\Programmi\\File comune\\Microsoft Shared\\VBA\\vbe.dll = 5.0.78.15

    VBA 6 - C:\\Programmi\\File comuni\\Microsoft Shared\\VBA\\VBA6\\vbe6.dll = 6.4.99.69

**Avvertenze**

Nessuna

**Localizzazione:**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.asp?search=keymicrosoft%20word&value='security_patch'&opsysid=1), ed è possibile individuarle in modo semplice eseguendo una ricerca con la parola chiave "security\_patch"
-   Le patch per i sistemi consumer sono disponibili nel sito Web [Windows Update](http://windowsupdate.microsoft.com/)
-   Le patch per Office sono disponibili nel sito Web [http://www.office.microsoft.com/ProductUpdates/default.aspx](http://www.office.microsoft.com/productupdates/default.aspx)

#### Ulteriori informazioni:

**Ringraziamenti**

Microsoft [ringrazia](http://www.microsoft.com/technet/security/bulletin/policy.asp)[eEye Digital Security](http://www.eeye.com/) per averci segnalato il problema e aver collaborato con noi al fine di proteggere i sistemi dei clienti.

**Supporto tecnico**:

-   Il problema è descritto in dettaglio nell'articolo [822715](http://support.microsoft.com/default.aspx?scid=kb;en-us;822715) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web Microsoft TechNet sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   V1.0 (3 settembre 2003): pubblicazione del bollettino.

*Built at 2014-04-18T01:50:00Z-07:00*
