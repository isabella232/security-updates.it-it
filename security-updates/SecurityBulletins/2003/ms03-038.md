---
TOCTitle: 'MS03-038'
Title: 'Bollettino Microsoft sulla sicurezza MS03-038 - Medio'
ms:assetid: 'ms03-038'
ms:contentKeyID: 61239915
ms:mtpsurl: 'https://technet.microsoft.com/it-IT/library/ms03-038(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS03-038 - Medio
=====================================================

Un buffer non controllato in Microsoft Access Snapshot Viewer può consentire l'esecuzione di codice non autorizzato (827104)
----------------------------------------------------------------------------------------------------------------------------

Data di pubblicazione: mercoledì 3 settembre 2003 | Aggiornamento: giovedì 4 settembre 2003

**Data di pubblicazione originale: 3 settembre 2003**

#### Riepilogo

**Destinatari**: clienti che utilizzano Microsoft Access o lo strumento [scaricabile](http://www.microsoft.com/accessdev/articles/snapshot.htm) Microsoft Access Snapshot Viewer.

**Effetti della vulnerabilità**: esecuzione di codice scelto dall'autore dell'attacco.

**Livello di gravità**: importante

**Raccomandazioni**: si consiglia ai clienti che utilizzano Microsoft Access o lo strumento [scaricabile](http://www.microsoft.com/accessdev/articles/snapshot.htm) Microsoft Access Snapshot Viewer di installare la patch il più presto possibile.

**Bollettino per gli utenti finali**: una versione per gli utenti finali di questo bollettino è disponibile all'indirizzo:

<http://www.microsoft.com/italy/security/security_bulletins/ms03-038.asp>.

**Software interessati**:

-   Microsoft Access 97
-   Microsoft Access 2000
-   Microsoft Access 2002

### Informazioni generali

Dettagli tecnici
----------------

<span></span>
**Descrizione tecnica**

[Microsoft Access Snapshot Viewer](http://www.microsoft.com/accessdev/articles/snapshot.htm) consente di distribuire snapshot di database di Microsoft Access in modo che possano essere visualizzati anche in sistemi in cui non è installato Microsoft Access. Se ad esempio un utente desidera inviare a un fornitore una fattura generata utilizzando un database di Microsoft Access, può utilizzare Snapshot Viewer per inserirla in un pacchetto che consenta al fornitore di visualizzarla e stamparla anche senza utilizzare Microsoft Access.

Microsoft Access Snapshot Viewer viene installato per impostazione predefinita con tutte le versioni di Microsoft Access ed è disponibile anche come [download](http://www.microsoft.com/accessdev/articles/snapshot.htm) autonomo. Il visualizzatore è stato implementato utilizzando un controllo ActiveX.

La vulnerabilità è dovuta a un difetto nella modalità con cui una funzionalità di Snapshot Viewer convalida i parametri. Poiché i parametri non vengono controllati correttamente, si verifica un sovraccarico del buffer che, se sfruttato, può consentire a un utente malintenzionato di eseguire codice non autorizzato nel contesto dell'utente connesso.

Per sfruttare questo difetto, l'autore dell'attacco deve indurre un utente a visitare un sito Web dannoso sotto il suo controllo.

**Fattori attenuanti:**

-   Per sfruttare questo difetto, l'autore dell'attacco deve indurre un utente a visitare un sito Web sotto il suo controllo.
-   Il codice inserito dall'autore dell'attacco dispone solo delle stesse autorizzazioni dell'utente connesso. Se le autorizzazioni dell'utente sono soggette a restrizioni, queste ultime vengono applicate anche al codice non autorizzato.

**Livello di gravità**:

|                                          |            |
|------------------------------------------|------------|
| **Microsoft Access (tutte le versioni)** | Importante |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità:** [CAN-2003-0665](http://www.cve.mitre.org/cgi-bin/cvename.cgi?name=can-2003-0665)

**Versioni verificate:**

Microsoft ha eseguito test in Microsoft Access 2002, Microsoft Access 2000 e Microsoft Access 97 per verificare se tali prodotti sono interessati dalla vulnerabilità. Le versioni precedenti non sono più supportate e potrebbero essere o meno interessate dal problema.

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità di [sovraccarico del buffer](http://www.microsoft.com/technet/security/bulletin/glossary.asp) che potrebbe essere sfruttata da un hacker per eseguire programmi nel sistema di un altro utente. Il programma eseguito dall'autore dell'attacco può svolgere qualsiasi azione consentita al proprietario del sistema, come aggiungere, modificare o eliminare dati o informazioni di configurazione. Tale codice può ad esempio ridurre il livello di sicurezza impostato nel browser oppure scrivere un file sul disco rigido. Poiché il codice viene eseguito nel contesto dell'utente e non in quello del sistema operativo, tutte le limitazioni a livello di sicurezza applicate all'account dell'utente vengono applicate anche al codice eseguito sfruttando la vulnerabilità. Negli ambienti in cui gli account utente sono soggetti a restrizioni, come gli ambienti aziendali, le azioni svolte dal codice non autorizzato sono limitate da tali restrizioni.

**Quali sono le cause di questa vulnerabilità?**
Questa vulnerabilità è dovuta alla presenza di un buffer non controllato nel controllo ActiveX utilizzato da Microsoft Access Snapshot Viewer. Richiamando in un modo particolare una funzione specifica, un hacker può generare un overflow del buffer che gli consente di eseguire codice nel contesto di protezione dell'utente.

**Che cos'è Microsoft Access Snapshot Viewer?**
[Microsoft Access Snapshot Viewer](http://www.microsoft.com/accessdev/articles/snapshot.htm) consente di distribuire snapshot dei database di Microsoft Access in modo che possano essere visualizzati anche in sistemi in cui non è installato Microsoft Access. Se ad esempio un utente desidera inviare a un fornitore una fattura generata utilizzando un database di Microsoft Access, può utilizzare Snapshot Viewer per inserirla in un pacchetto che consenta al fornitore di visualizzarla e stamparla anche senza utilizzare Microsoft Access.

Microsoft Access Snapshot Viewer viene installato per impostazione predefinita con tutte le versioni di Microsoft Office ed è disponibile anche come [download](http://www.microsoft.com/accessdev/articles/snapshot.htm) autonomo. Il visualizzatore è stato implementato utilizzando un controllo ActiveX.

**Che cosa sono i controlli ActiveX?**
[ActiveX](http://www.microsoft.com/com/tech/activex.asp) è una tecnologia che consente agli sviluppatori di eseguire il deployment di programmi in piccoli pacchetti autonomi. Tali programmi, detti controlli, possono essere utilizzati da pagine Web, da programmi Visual Basic o da altre applicazioni.
I controlli ActiveX possono essere distribuiti in vari modi, ad esempio installandoli con i prodotti software o rendendoli disponibili per il download da un sito Web. Indipendentemente dal metodo di installazione, una volta installati e registrati nel computer dell'utente i controlli ActiveX sono disponibili e perfettamente funzionanti.

**Come è possibile ottenere il controllo ActiveX utilizzato da Microsoft Access Snapshot Viewer?**
È possibile ottenere Microsoft Access Snapshot Viewer in vari modi:

-   Viene installato per impostazione predefinita con tutte le versioni supportate di Microsoft Access.
-   È disponibile come [download](http://www.microsoft.com/accessdev/articles/snapshot.htm) autonomo, per consentire la visualizzazione degli snapshot dei database di Microsoft Access anche nei sistemi in cui non è installato Microsoft Access.

**Qual è il difetto del controllo ActiveX utilizzato da Microsoft Access Snapshot Viewer?**
Una delle funzioni che gestiscono il passaggio di determinati parametri al controllo contiene un buffer non controllato.

**A quali attacchi viene esposto il sistema a causa di questa vulnerabilità?**
Sfruttando questa vulnerabilità un utente malintenzionato può eseguire codice non autorizzato nel sistema di un utente, con lo stesso livello di autorizzazioni di quest'ultimo. L'autore dell'attacco può pertanto svolgere qualsiasi azione consentita all'utente, incluse l'aggiunta, la modifica o l'eliminazione di dati, la comunicazione con un sito Web e la formattazione del disco rigido.

**In quale modo un hacker può sfruttare questa vulnerabilità?**
Questa vulnerabilità può essere sfruttata in vari modi:

-   Un utente malintenzionato può inserire una pagina appositamente predisposta in un sito Web da lui stesso controllato. Se un utente visita il sito e apre tale pagina Web, quest'ultima tenta di richiamare il controllo.
-   L'autore dell'attacco può inviare per posta elettronica un collegamento a una pagina Web appositamente predisposta. Se il destinatario fa clic sul collegamento, viene richiamato il controllo nel sito Web controllato dall'utente malintenzionato.

**È possibile che il controllo non aggiornato venga nuovamente scaricato?**
Se un hacker dispone di una versione non aggiornata del controllo affetto dalla vulnerabilità e la utilizza nel proprio sito Web, è possibile che tale controllo venga reintrodotto nel sistema dell'utente. Per consentire il download del controllo non aggiornato, l'autore dell'attacco deve tuttavia indurre un utente a visitare un sito Web sotto il suo controllo.

Per impedire che il controllo non aggiornato venga reintrodotto nel sistema dell'utente, nella prossima patch per la protezione di Internet Explorer verrà introdotto un kill bit per il controllo non aggiornato.

**Che cos'è il "kill bit"?**
In Internet Explorer è presente una funzionalità di protezione che consente di impedire il caricamento di un controllo ActiveX da parte del motore di rendering HTML di Internet Explorer. Per questo scopo, tale funzione imposta un valore del Registro di sistema, noto come "kill bit". Se il kill bit è impostato, il controllo non può essere caricato, anche se è completamente installato. L'impostazione del kill bit garantisce che, anche se nel sistema viene introdotto o reintrodotto un componente affetto dalla vulnerabilità, quest'ultimo rimane inattivo e, pertanto, innocuo. Per ulteriori informazioni su questa funzionalità, vedere l'articolo [Q240797](http://support.microsoft.com/default.aspx?scid=kb;en-us;q240797&id=kb;en-us;q240797).

**Quali sono gli scopi della patch?**
La patch elimina la vulnerabilità garantendo che il controllo ActiveX di Microsoft Access Snapshot Viewer convalida correttamente i parametri inviati alla funzione interessata. Anche la versione autonoma scaricabile di Microsoft Access Snapshot Viewer è stata aggiornata utilizzando la stessa versione corretta del controllo ActiveX.

Disponibilità della patch
-------------------------

<span></span>
**Posizioni per il download di questa patch**

-   Access 2002:

    [http://microsoft.com/downloads/details.aspx?FamilyId=B50D4863-1BBE-4009-9DF8-52D3A916D54F&displaylang=en](http://microsoft.com/downloads/details.aspx?familyid=b50d4863-1bbe-4009-9df8-52d3a916d54f&displaylang=en)

    <http://microsoft.com/office/ork/xp/journ/snpv1001a.htm> (solo aggiornamento amministrativo)

-   Access 2000:

    [http://microsoft.com/downloads/details.aspx?FamilyId=F6CB9C8E-16E3-422D-86DD-7ED5671FB8D4&displaylang=en](http://microsoft.com/downloads/details.aspx?familyid=f6cb9c8e-16e3-422d-86dd-7ed5671fb8d4&displaylang=en).

    <http://www.microsoft.com/office/ork/xp/journ/snpv0901a.htm> (solo aggiornamento amministrativo)

-   Access 97:

    Se si utilizza Microsoft Access 97, è necessario installare la versione aggiornata del controllo Snapshot Viewer autonomo:[http://www.microsoft.com/AccessDev/Articles/snapshot.htm](http://www.microsoft.com/accessdev/articles/snapshot.htm)

#### Ulteriori informazioni sulla patch

Piattaforma per l'installazione:

-   La patch di Microsoft Access 2002 può essere installata su sistemi che utilizzano Microsoft Access 2002 con Office XP [Service Pack 2](http://office.microsoft.com/downloads/2002/oxpsp2.aspx) (L'[aggiornamento](http://www.microsoft.com/office/ork/xp/journ/wrd1005a.htm) può essere installato anche su systemi che utilizzano Office XP [Service Pack 1](http://office.microsoft.com/downloads/2002/oxpsp1.aspx)).
-   La patch Microsoft Access 2000 può essere installata su sistemi che eseguono Microsoft Access 2000 con Office 2000 [Service Pack 3](http://office.microsoft.com/downloads/2000/o2ksp3.aspx).
-   Il controllo aggiornato dello Snapshot Viewer stand-alone può essere installato su tutti i sistemi supportati.

    **Disponibilità nei service pack futuri:**

    La correzione di questo problema verrà inclusa in tutti i service pack futuri per i prodotti interessati.

    **Necessario riavvio:** no

    **Possibilità di disinstallare la patch:** no

    **Patch preesistenti:** Nessuna

    **Verifica dell'installazione della patch:**

    -   Microsoft Access (tutte le versioni): verificare che il numero di versione di Snapview.ocx sia 10.0.5529.0

    **Avvertenze:**

    Nessuna

    **Localizzazione:**

    Le versioni localizzate di questa patch sono disponibili nelle posizioni indicate nella sezione "Disponibilità della patch".

    **Download di altre patch di protezione:**

    Sono disponibili patch per altri problemi di protezione nei seguenti siti:

    -   Le patch di protezione sono disponibili nel [Microsoft Download Center](http://www.microsoft.com/downloads/search.aspx?displaylang=it) ed è possibile individuarle in modo semplice eseguendo una ricerca con la parola chiave "security\_patch".
    -   Le patch per i sistemi consumer sono disponibili nel sito Web [Windows Update](http://windowsupdate.microsoft.com/).
    -   Gli aggiornamenti per i prodotti della famiglia Microsoft Office sono disponibili nel sito [http://office.microsoft.com/ProductUpdates/default.aspx](http://office.microsoft.com/productupdates/default.aspx)

#### Ulteriori informazioni:

**Ulteriori informazioni:**

Microsoft [ringrazia](http://www.microsoft.com/technet/security/bulletin/policy.asp)[Oliver Lavery](https://technet.microsoft.com/it-IT/mailto:oliver.lavery@sympatico.ca) per averci segnalato il problema e aver collaborato con noi al fine di proteggere i sistemi dei clienti.

**Supporto tecnico**:

-   Il problema è descritto in dettaglio nell'articolo [827104](http://support.microsoft.com/default.aspx?scid=kb;en-us;827104) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web Microsoft TechNet sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni**:

-   V1.0 (3 settembre 2003): pubblicazione del bollettino.

*Built at 2014-04-18T01:50:00Z-07:00*
