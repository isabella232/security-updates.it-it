---
TOCTitle: 'MS03-042'
Title: 'Bollettino Microsoft sulla sicurezza MS03-042 - Critico'
ms:assetid: 'ms03-042'
ms:contentKeyID: 61239919
ms:mtpsurl: 'https://technet.microsoft.com/it-IT/library/ms03-042(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS03-042 - Critico
=======================================================

Un sovraccarico del buffer nel controllo ActiveX Troubleshooter di Windows può consentire l'esecuzione di codice non autorizzato (826232)
-----------------------------------------------------------------------------------------------------------------------------------------

Data di pubblicazione: mercoledì 15 ottobre 2003 | Aggiornamento: mercoledì 29 ottobre 2003

**Data di pubblicazione originale: 15 ottobre 2003**

#### Riepilogo

**Destinatari**: clienti che utilizzano Microsoft Windows

**Effetti della vulnerabilità**: esecuzione del codice da remoto

**Livello di gravità**: critico

**Raccomandazioni**: si raccomanda di installare la patch il più presto possibile.

**Patch sostituite: nessuna**

**Avvertenze: nessuna**

Prodotti verificati e posizioni per il download della patch:

**Prodotti interessati**:

-   Microsoft Windows 2000, Service Pack 2, Service Pack 3, Service Pack 4 – [Scarica la pacth](http://www.microsoft.com/downloads/details.aspx?familyid=fc1fd84b-b3a4-43f5-804b-a2608ec56163&displaylang=en)

**Software non interessato**:

-   Microsoft Windows NT 4.0
-   Microsoft Windows NT Server 4.0, Terminal Server Edition
-   Microsoft Windows Millennium Edition
-   Microsoft Windows XP
-   Microsoft Windows Server 2003

I prodotti software elencati sono stati sottoposti a test per determinare se tali versioni sono interessate dalla vulnerabilità. Le altre versioni non sono più [supportate](http://support.microsoft.com/directory/discontinue.asp) e potrebbero essere o meno interessate dal problema.

### Informazioni generali

Dettagli tecnici
----------------

<span></span>
**Descrizione tecnica:**

Una vulnerabilità a livello di sicurezza è presente in quanto il controllo ActiveX di Microsoft denominato Local Troubleshooter (Tshoot.ocx) contiene un sovraccarico del buffer che potrebbe consentire l'esecuzione di codice illegale sul sistema di un utente. Poiché il controllo è contrassegnato come sicuro per la creazione di script, è possibile sfruttare questa vulnerabilità convincendo un utente a visualizzare una pagina HTML appositamente predisposta, che faccia riferimento a questo controllo ActiveX. Il controllo ActiveX Local Troubleshooter è installato come componente predefinito del sistema operativo su Windows 2000.

Per sfruttare questa vulnerabilità, l'autore dell'attacco deve creare un messaggio di posta HTML opportunamente predisposto e inviarlo al destinatario oppure pubblicare un sito Web che contiene una pagina appositamente progettata,

Nel peggiore dei casi, in questo modo è possibile caricare ed eseguire un codice dannoso nel sistema dell'utente. Il codice verrebbe eseguito nel contesto dell'utente; di conseguenza, sarebbe limitato alle operazioni consentite all'utente legittimo. Tutte le limitazioni impostate per l'utente costituiscono una limitazione anche per le operazioni che possono essere eseguite dall'utente non autorizzato.

**Fattori attenuanti:**

-   Perché un attacco dal Web abbia successo è necessario che venga creato un sito Web contenente una pagina in grado di sfruttare queste vulnerabilità. Poiché non è in alcun modo possibile obbligare gli utenti a visitare un sito Web dannoso, è necessario attirare le vittime, in genere inducendole a fare clic su un collegamento al proprio sito, incluso in un messaggio di posta elettronica.
-   Un attacco a Windows 2000 basato sul Web interessa solo i sistemi con Windows 2000.
-   Per impostazione predefinita in Outlook Express 6.0 e Outlook 2002 la posta elettronica in formato HTML viene aperta con le limitazioni previste per l'Area Siti con restrizioni. La posta elettronica in formato HTML viene aperta con le limitazioni previste per l'Area Siti con restrizioni anche in Outlook 98 e 2000, dopo l'installazione di [Outlook Email Security Update](http://www.microsoft.com/office/outlook/evaluation/security.asp). I clienti che utilizzano uno di questi prodotti non sono esposti ad attacchi tramite posta elettronica che tentino di sfruttare questa vulnerabilità, a meno che non facciano clic su un collegamento dannoso presente in un messaggio di posta elettronica.
-   Il codice inserito dall'autore dell'attacco dispone solo delle stesse autorizzazioni dell'utente connesso. I privilegi specifici che potrebbero essere acquisiti dall'autore dell'attacco a causa di questa vulnerabilità dipendono pertanto dai privilegi concessi all'utente. Tutte le limitazioni impostate per l'utente costituiscono una limitazione anche per le operazioni che possono essere eseguite sfruttando questa vulnerabilità.

**Livello di gravità**:

|                            |         |
|----------------------------|---------|
| **Microsoft Windows 2000** | Critico |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistema interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità:** [CAN-2003-0662](http://www.cve.mitre.org/cgi-bin/cvename.cgi?name=can-2003-0662)

Soluzioni alternative
---------------------

<span></span>
Microsoft ha verificato le soluzioni alternative seguenti. Queste soluzioni alternative non eliminano la vulnerabilità sottostante, ma possono tuttavia aiutare a bloccare gli attacchi. In alcuni casi, le soluzioni alternative possono causare una riduzione della funzionalità, come indicato nelle descrizioni seguenti.

**Richiesta di conferma prima dell'esecuzione di controlli ActiveX nelle aree Internet e Intranet:** La modifica delle impostazioni relative all'area di protezione Internet in modo che venga chiesta conferma prima di eseguire componenti ActiveX assicura la protezione del computer. A tale scopo, eseguire la procedura seguente:

1.  In Internet Explorer, scegliere **Opzioni Internet** dal menu **Strumenti**.
2.  Selezionare la scheda **Protezione**.
3.  Evidenziare l'icona Internet e fare clic sul pulsante **Livello personalizzato**.
4.  Scorrere l'elenco visualizzato, fino alla sezione **Controlli e plug-in ActiveX**.
5.  In **Esegui controlli e plug-in ActiveX** selezionare **Chiedi conferma**.
6.  Fare clic su **OK**
7.  Evidenziare l'icona Intranet locale e fare clic sul pulsante **Livello personalizzato**.
8.  Scorrere l'elenco visualizzato, fino alla sezione **Controlli e plug-in ActiveX**.
9.  In **Esegui controlli e plug-in ActiveX** selezionare **Chiedi conferma**.
10. Fare due volte clic su **OK** per tornare a Internet Explorer.

**Limitazione dei siti Web ai soli siti attendibili**

Dopo aver impostato la richiesta di conferma prima dell'esecuzione dei controlli ActiveX nell'area Internet e Intranet, è possibile aggiungere i siti che si ritengono affidabili all'area Siti attendibili di Internet Explorer. In questo modo è possibile continuare a utilizzare i siti attendibili, proteggendo al tempo stesso il sistema da quelli non attendibili. Si raccomanda di aggiungere all'elenco Siti attendibili solo i siti effettivamente ritenuti attendibili.

A tale scopo, eseguire la procedura seguente:

1.  In Internet Explorer, scegliere **Opzioni Internet** dal menu **Strumenti**. Selezionare la scheda **Protezione**.
2.  Nella sezione **Selezionare un'area di contenuto Web per specificare le relative impostazioni di protezione** fare clic sull'icona **Siti attendibili**, quindi sul pulsante **Siti**.
3.  Se si desidera aggiungere siti che non richiedono un canale crittografato, deselezionare la casella di controllo **Richiedi verifica server (https:) per tutti i siti dell'area**.
4.  Nella casella **Aggiungi il sito Web all'area** digitare l'URL del sito desiderato, quindi fare clic sul pulsante **Aggiungi**.
5.  Ripetere la procedura per ogni sito da aggiungere all'area.
6.  Fare due volte clic su **OK** per confermare le modifiche e tornare a Internet Explorer. È possibile aggiungere qualsiasi sito che si ritiene non eseguirà operazioni dannose sul computer. Un esempio di sito Web che è possibile aggiungere è "\*.windowsupdate.microsoft.com" (omettere le virgolette). Si tratta del sito sul quale sarà disponibile la patch, la cui installazione richiede l'utilizzo di un controllo ActiveX.

**Se si utilizza Outlook 2000 SP1 o versione precedente, installare** [**Outlook Email Security Update**](http://www.microsoft.com/office/outlook/evaluation/security.asp)**.**

In particolare, [Outlook Email Security Update](http://www.microsoft.com/office/outlook/evaluation/security.asp) configura Outlook 98 o 2000 per l'apertura della posta HTML nell'ambito dell'Area Siti con restrizioni per impostazione predefinita. Per impostazione predefinita, in Outlook Express 6.0 e Outlook 2002 la posta elettronica HTML viene aperta con le limitazioni previste per l'Area Siti con restrizioni. I clienti che utilizzano uno di questi prodotti non sono esposti ad attacchi tramite posta elettronica che tentino di sfruttare questa vulnerabilità, a meno che non facciano clic su un collegamento dannoso presente in un messaggio di posta elettronica.

Se si utilizza Outlook 2002 o Outlook Express 6.0SP1 o superiore, per assicurare la protezione da un potenziale attacco tramite messaggio di posta elettronica in formato HTML, leggere i messaggi in formato solo testo. Gli utenti di Microsoft Outlook 2002 e Outlook Express 6.0 che hanno applicato il Service Pack 1 e/o superiore possono attivare una funzione che consente la visualizzazione di tutti i messaggi di posta elettronica che siano privi di firma elettronica o non siano crittografati solo in formato testo.

Tale impostazione non interessa i messaggi dotati di firma digitale o crittografati, che possono essere letti nei formati originali. Per informazioni sull'attivazione di tale impostazione in Outlook 2002, consultare il seguente articolo della Knowledge Base:

<http://support.microsoft.com/default.aspx?scid=kb;en-us;307594>

Per informazioni sull'attivazione di tale impostazione in Outlook Express 6.0, consultare il seguente articolo della Knowledge Base:

<http://support.microsoft.com/?kbid=291387>

**La richiesta di conferma prima dell'esecuzione di componenti ActiveX può comportare effetti collaterali?**
Sì. Numerosi siti Web su Internet utilizzano componenti ActiveX per offrire funzionalità aggiuntive. Un sito e-commerce o di online banking, ad esempio, può utilizzare controlli ActiveX per la visualizzazione dei menu, dei moduli d'ordine o delle situazioni dei conti correnti. La richiesta di conferma prima dell'esecuzione di controlli ActiveX è un'impostazione globale che riguarda tutti i siti Internet e Intranet. Questa soluzione implica un numero elevato di richieste di conferma. Per ciascuna di esse, se si ritiene il sito che si sta visitando attendibile, fare clic su Sì per eseguire i componenti ActiveX. Se non si desidera che venga richiesta conferma per tutti i siti, è possibile utilizzare la soluzione che consiste nel limitare i siti Web ai soli siti attendibili.

**La limitazione dei siti attendibili può comportare effetti collaterali?**
Sì. Nel caso in cui i controlli ActiveX siano necessari per la corretta visualizzazione, i siti non configurati come attendibili possono presentare problemi di funzionalità. Per consentire il download dei controlli ActiveX necessari per il corretto funzionamento di tali siti, è possibile aggiungerli all'Area Siti attendibili. Tuttavia, si raccomanda di aggiungere all'elenco Siti attendibili solo i siti effettivamente ritenuti attendibili.

**La lettura dei messaggi di posta elettronica in formato solo testo può avere effetti collaterali?**
Sì. I messaggi di posta elettronica visualizzati come testo normale non possono contenere immagini, font speciali, animazioni o altro contenuto avanzato. Inoltre:

-   Le modifiche vengono apportate sia nel riquadro di anteprima, sia nei messaggi aperti.
-   Le immagini vengono convertite in allegati, per evitare che vadano perse.
-   Poiché nell'archivio il messaggio viene conservato in formato RTF o HTML, il modello di oggetti, utilizzato nelle soluzioni con codice personalizzato, può avere comportamenti imprevisti.

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità di [sovraccarico buffer](http://www.microsoft.com/technet/security/bulletin/glossary.asp) che, nel peggiore dei casi, potrebbe essere sfruttata da un hacker per eseguire codice non autorizzato nel sistema dell'utente. Questo consente all'autore dell'attacco di svolgere qualsiasi operazione consentita all'utente legittimo. Ciò può implicare la creazione, la modifica o l'eliminazione dei dati, nonché la riconfigurazione del sistema o la formattazione del disco rigido.

**Quali sono le cause di questa vulnerabilità?**
La vulnerabilità è dovuta a un difetto nella modalità con cui il controllo ActiveX di Microsoft Local Troubleshooter (Tshoot.ocx) convalida i parametri in certe circostanze. Inducendo un utente a visualizzare una pagina Web appositamente predisposta, o inviando agli utenti un messaggio di posta elettronica appositamente predisposto, è possibile generare un errore del controllo ActiveX tale da consentire l'esecuzione di codice non autorizzato.

**Cosa sono i controlli ActiveX?**
[ActiveX](http://www.microsoft.com/com/tech/activex.asp) è una tecnologia che consente agli sviluppatori di scrivere programmi di dimensioni limitate, detti controlli, che sono poi utilizzabili all'interno di pagine Web, di programmi Visual Basic® e di altre applicazioni. Un controllo ActiveX esegue un limitato numero di attività correlate e può essere utilizzato come base in programmi molto più complessi.

Gli sviluppatori possono creare controlli ActiveX personalizzati. I controlli ActiveX personalizzati creati devono essere distribuiti a ciascun utente. Tuttavia, Microsoft e molti fornitori di software di terze parti includono i controlli ActiveX nei propri prodotti, per consentire di estenderne le funzioni con facilità. In questo caso, la vulnerabilità riguarda un controllo ActiveX installato per impostazione predefinita come componente del sistema operativo.

**Quali controlli ActiveX contengono la vulnerabilità?**
La guida in linea di Microsoft Windows è un componente predefinito di Windows, che include documentazione e procedure guidate interattive per la risoluzione dei problemi, che facilitano agli utenti l'identificazione dei problemi più comuni. In Windows 2000, il sistema della Guida in linea e di risoluzione dei problemi di Microsoft Windows utilizza un controllo ActiveX di Microsoft denominato Local Troubleshooter (Tshoot.ocx). il sistema della Guida in linea e di risoluzione dei problemi di Microsoft Windows utilizza un controllo ActiveX denominato Microsoft Local Troubleshooter (Tshoot.ocx). Local Troubleshooter interagisce con il computer locale per l'identificazione dei problemi. Questo controllo ActiveX è stato progettato per essere utilizzato esclusivamente con il sistema della Guida in linea e di risoluzione dei problemi di Windows.

**Qual è il difetto dei controlli ActiveX interessati?**
Il controllo ActiveX interessato contiene un sovraccarico del buffer. Poiché il controllo è contrassegnato come sicuro per la creazione di script dopo l'installazione, può essere caricato da Internet Explorer, anche nell'area di protezione Internet, senza alcun intervento dell'utente. Inducendo un utente a visualizzare una pagina Web appositamente predisposta, è possibile generare un errore del controllo tale da consentire l'esecuzione di codice non autorizzato.

**Che cosa sono le aree di protezione di Internet Explorer?**
Internet Explorer utilizza le aree di protezione per suddividere in categorie, o aree, i contenuti in linea, in base ai relativi livelli di attendibilità. È possibile assegnare domini Web specifici a determinate aree, a seconda del livello di attendibilità attribuito ai rispettivi contenuti. Le funzionalità del contenuto Web vengono pertanto limitate in base alle impostazioni specificate per l'area corrispondente. Per impostazione predefinita, la maggior parte dei domini Internet viene inserita nell'area Internet, in modo da impedire a script e ad altro codice attivo di ottenere l'accesso alle risorse del computer locale. Al contrario, le limitazioni impostate per l'area del computer locale, decisamente inferiori, consentono a script e codice attivo di accedere al contenuto del sistema locale e modificarlo. Per impostazione predefinita, i file memorizzati nel computer locale vengono inseriti nell'area del computer locale.

**A quali attacchi viene esposto il sistema a causa di questa vulnerabilità?**
Nel peggiore dei casi, questa vulnerabilità potrebbe essere sfruttata da un hacker per eseguire codice non autorizzato nel sistema dell'utente. Questo consente all'autore dell'attacco di svolgere qualsiasi operazione consentita all'utente legittimo. Ciò può implicare la creazione, la modifica o l'eliminazione dei dati, nonché la riconfigurazione del sistema o la formattazione del disco rigido.

**In quale modo un hacker può sfruttare questa vulnerabilità?**
Per sfruttare questa vulnerabilità, l'autore dell'attacco deve creare un messaggio di posta HTML opportunamente predisposto e inviarlo al destinatario oppure pubblicare un sito Web che contiene una pagina appositamente progettata,

**Quali sono gli scopi della patch?**
La patch elimina la vulnerabilità assicurando la corretta convalida di tutti i parametri da parte del controllo ActiveX.

Informazioni sulla patch per la protezione
------------------------------------------

<span></span>
Per informazioni sulla patch per la protezione specifica della piattaforma utilizzata, fare clic sul collegamento corrispondente:

#### Windows 2000 (tutte le versioni)

**Prerequisiti**

Per installare questa patch per la protezione in Windows 2000, è necessario Service Pack 2 (SP2), Service Pack 3 (SP3) o Service Pack 4 (SP4).

Per informazioni sul ciclo di vita dei prodotti desktop Windows, visitare il seguente sito Web Microsoft:<http://microsoft.com/windows/lifecycle/desktop/consumer/components.mspx>.

Per ulteriori informazioni, fare clic sul numero riportato di seguito per visualizzare il corrispondente articolo della Microsoft Knowledge Base:[260910](http://support.microsoft.com/default.aspx?scid=kb;en-us;260910) How to Obtain the Latest Windows 2000 Service Pack

**Informazioni per l'installazione**

Questa patch per la protezione supporta le seguenti opzioni del programma di installazione:

-   /?: visualizza l'elenco delle opzioni del programma di installazione.
-   /u: utilizza la modalità automatica.
-   /f: impone la chiusura delle altre applicazioni all'arresto del computer.
-   /n: non esegue il backup dei file da rimuovere.
-   /o: sovrascrive i file OEM senza chiedere conferma.
-   /z: non esegue il riavvio del sistema al termine dell'installazione.
-   /q: utilizza la modalità non interattiva.
-   /l: elenca le correzioni installate.
-   /x: estrae i file senza eseguire il programma di installazione.

**Informazioni per il deployment**

Per installare la patch per la protezione senza l'intervento dell'utente, utilizzare la seguente riga di comando:

Per Windows 2000 Service Pack 3 e Windows 2000 Service Pack 4:

**Windows2000-kb826232-x86-enu /u /q**

Per Windows 2000 Service Pack 2:

**Windows2000-kb826232-x86-enu-customservicepacksupport /u /q**

Per installare la patch per la protezione senza imporre il riavvio del computer, utilizzare la seguente riga di comando:
Per Windows 2000 Service Pack 3 e Windows 2000 Service Pack 4:

**Windows2000-kb826232-x86-enu /z**

Per Windows 2000 Service Pack 2:

**Windows2000-kb826232-x86-enu-customservicepacksupport /z**

**Nota** È possibile combinare queste opzioni in un'unica riga di comando.

Per informazioni su come eseguire il deployment di questa patch per la protezione con Microsoft Software Update Services, visitare il seguente sito Web Microsoft:

<http://www.microsoft.com/windowsserversystem/sus/susoverview.mspx>

**Necessità di riavvio**

Dopo l'applicazione di questa patch per la protezione, è necessario riavviare il computer.

**Informazioni per la rimozione**

Per rimuovere questa patch per la protezione, utilizzare lo strumento Installazione applicazioni del Pannello di controllo.

Gli amministratori di sistema possono rimuovere questa patch per la protezione mediante l'utilità Spuninst.exe. L'utilità Spuninst.exe è disponibile nella cartella %Windir%\\$NTUninstallKB826232$\\Spuninst e supporta le seguenti opzioni del programma di installazione:

-   /?: visualizza l'elenco delle opzioni del programma di installazione.
-   /u: utilizza la modalità automatica.
-   /f: impone la chiusura delle altre applicazioni all'arresto del computer.
-   /z: non esegue il riavvio del sistema al termine dell'installazione.
-   /q: utilizza la modalità non interattiva.

**Informazioni sulle patch per la protezione sostituite**

Questa patch non sostituisce alcuna patch precedente.

**Informazioni sui file**

Gli attribuiti dei file della versione inglese di questa patch (o delle versioni successive), sono riportati nella tabella che segue. Le date e gli orari dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda **Fuso orario** dello strumento Data e ora del Pannello di controllo.

Windows 2000 Service Pack 2, Windows 2000 Service Pack 3 e Windows 2000 Service Pack 4:

| Date        | Time  | Version    | Size    | File Name  |
|-------------|-------|------------|---------|------------|
| 07-Oct-2003 | 23:08 | 1.0.1.2125 | 107,792 | tshoot.ocx |

**Verifica dell'installazione della patch**

Per verificare che la patch per la protezione sia installata nel computer, utilizzare lo strumento Microsoft Baseline Security Analyzer (MBSA). Per ulteriori informazioni su MBSA, fare clic sul numero riportato di seguito per visualizzare il corrispondente articolo della Microsoft Knowledge Base:

[320454](http://support.microsoft.com/default.aspx?kbid=320454) Microsoft Baseline Security Analyzer Version 1.1.1 Is Available

Per verificare che i file della patch per la protezione siano installati, è anche possibile esaminare la seguente chiave del Registro di sistema:

HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP5\\KB826232\\Filelist

**Nota** Se un amministratore o un OEM integra o esegue lo slipstreaming della patch 826232 per la protezione nei file di origine dell'installazione di Windows, è possibile che questa chiave del Registro di sistema non venga creata correttamente.

### Altre informazioni

**Ringraziamenti**

Microsoft [ringrazia](http://www.microsoft.com/technet/security/bulletin/policy.asp) i seguenti utenti per aver collaborato con noi al fine di proteggere i sistemi dei clienti:

-   Greg Jones of [KPMG UK](http://www.kpmg.co.uk/) e [Cesar Cerrudo](mailto:cesarc56@yahoo.com) che ha segnalato il problema descritto nel bollettino MS03-042.

**Download di altri aggiornamenti per la protezione**:

Sono disponibili aggiornamenti per altri problemi di protezione nei seguenti siti:

-   Gli aggiornamenti per la protezione sono disponibili nel [Microsoft Download Center](http://www.microsoft.com/downloads/search.aspx?opsysid=1&search=keyword&value='security_patch'&displaylang=en) ed è possibile individuarli in modo semplice eseguendo una ricerca con la parola chiave "security\_patch".
-   Gli aggiornamenti per i sistemi consumer sono disponibili nel sito [Web Windows Update](http://v4.windowsupdate.microsoft.com/it/default.asp).

**Supporto tecnico**:

-   Per usufruire dei servizi del supporto tecnico, visitare il sito [Microsoft Product Support Services](http://support.microsoft.com/default.aspx?scid=/directory/question.asp&sd=gn&fr=0). Le chiamate al supporto tecnico relative agli aggiornamenti per la protezione sono gratuite.

**Fonti di informazioni sulla sicurezza**:

-   Nella sezione dedicata alla protezione del sito Web Microsoft TechNet sono disponibili ulteriori informazioni sulla protezione e la sicurezza dei prodotti Microsoft.
-   Microsoft Software Update Services: <http://www.microsoft.com/sus/>.
-   Informazioni dettagliate su Microsoft Baseline Security Analyzer (MBSA): [http://www.microsoft.com/mbsa](http://www.microsoft.com/mbsa/). Per un elenco delle patch per la protezione che presentano limitazioni in relazione al rilevamento con MBSA, vedere [http://support.microsoft.com/default.aspx?scid=kb;EN-US;306460](http://support.microsoft.com/default.aspx?scid=kb;en-us;306460).
-   [Windows Update](http://v4.windowsupdate.microsoft.com/it/default.asp)
-   Catalogo di Windows Update: per ulteriori informazioni sul catalogo di Windows Update, vedere l'articolo [323166](http://support.microsoft.com/default.aspx?scid=kb;en-us;323166) della Knowledge Base.
-   Office Update: <http://office.microsoft.com/officeupdate/>.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche qualora Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopraccitata limitazione potrebbe non essere applicabile.

**Versioni**:

-   V1.0 (15 ottobre 2003): pubblicazione del bollettino.

*Built at 2014-04-18T01:50:00Z-07:00*
