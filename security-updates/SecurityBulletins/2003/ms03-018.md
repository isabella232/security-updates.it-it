---
TOCTitle: 'MS03-018'
Title: 'Bollettino Microsoft sulla sicurezza MS03-018 - Importante'
ms:assetid: 'ms03-018'
ms:contentKeyID: 61239895
ms:mtpsurl: 'https://technet.microsoft.com/it-IT/library/ms03-018(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS03-018 - Importante
==========================================================

Patch cumulativa per Internet Information Service (811114)
----------------------------------------------------------

Data di pubblicazione: mercoledì 28 maggio 2003 | Aggiornamento: venerdì 30 maggio 2003

**Data di pubblicazione originale: 28 maggio 2003**

#### Riepilogo

**Destinatari**: utenti che gestiscono server Web utilizzando Microsoft Windows NT 4.0, Windows 2000 o Windows XP.

**Effetti della vulnerabilità**: esecuzione di codice scelto dall'autore dell'attacco.

**Livello di gravità**: importante.

**Raccomandazioni**: si raccomanda agli utenti che gestiscono server Web utilizzando Microsoft Windows NT 4.0, Windows 2000 o Windows XP di installare la patch il più presto possibile.

**Software interessati**:

-   Microsoft Internet Information Server 4.0
-   Microsoft Internet Information Services 5.0
-   Microsoft Internet Information Services 5.1

**Software non interessati**:

-   Microsoft Internet Information Services 6.0

**Bollettino per gli utenti finali**: una versione per gli utenti finali di questo bollettino è disponibile all'indirizzo:
<http://www.microsoft.com/italy/security/security_bulletins/ms03-018.asp>

### Informazioni generali

Dettagli tecnici
----------------

<span></span>
**Descrizione tecnica:**

Questa patch cumulativa include le funzionalità di tutte le patch per la protezione rilasciate per IIS 4.0, a partire da Windows NT 4.0 [Service Pack 6a](http://www.microsoft.com/ntserver/nts/downloads/recommended/sp6/allsp6.asp), e di tutte le patch per la protezione finora rilasciate per IIS 5.0, a partire da Windows 2000 Service Pack 2 e IIS 5.1. Nella sezione "Ulteriori informazioni sulla patch" è disponibile un elenco completo delle patch sostituite da questa patch.

Oltre a quelle contenute nelle patch per la protezione rilasciate in precedenza, questa patch include anche le correzioni per le seguenti vulnerabilità di IIS 4.0, 5.0 e 5.1, scoperte di recente:

-   Una vulnerabilità di [Cross-Site Scripting](http://www.microsoft.com/technet/security/news/crssite.asp) (CSS) che interessa IIS 4.0, 5.0 e 5.1 e riguarda il messaggio di errore restituito per informare che l'URL richiesto è stato reindirizzato. Se un hacker riesce a indurre un utente a fare clic su un collegamento del proprio sito Web, può inoltrare una richiesta contenente uno script a un sito Web di terze parti che esegue IIS, affinché quest'ultimo invii all'utente una risposta che include ancora lo script. Quest'ultimo verrà pertanto eseguito con le impostazioni di protezione del sito di terze parti, anziché con quelle dell'autore dell'attacco.
-   Un sovraccarico del buffer dovuto al fatto che IIS 5.0 non convalida correttamente le richieste di determinati tipi di pagine, noti come file di inclusione del lato server. Se un utente malintenzionato riesce a caricare un file di inclusione del lato server in un server IIS affetto dalla vulnerabilità e successivamente richiede tale pagina, può verificarsi un sovraccarico del buffer che può essere sfruttato dall'autore dell'attacco per eseguire sul server codice non autorizzato, con autorizzazioni a livello di utente.
-   Una vulnerabilità di negazione del servizio dovuta a un difetto nella modalità con cui IIS 4.0 e 5.0 allocano la memoria necessaria per la creazione delle intestazioni da restituire ai client Web. Se un utente malintenzionato riesce a caricare una pagina ASP in un server IIS affetto dalla vulnerabilità, successivamente può richiamare tale pagina per tentare di restituire al client Web chiamante un'intestazione di dimensioni eccessive. Poiché in IIS non è previsto alcun limite per la quantità di memoria che è possibile utilizzare in questi casi, si verifica un errore di IIS dovuto all'esaurimento della memoria locale.
-   Una vulnerabilità di negazione del servizio dovuta al fatto che IIS 5.0 e 5.1 non gestiscono correttamente una condizione di errore, quando ricevono una richiesta WebDAV eccessivamente lunga. Un utente malintenzionato può sfruttare questa vulnerabilità per bloccare IIS, anche se per impostazione predefinita IIS 5.0 e 5.1 vengono riavviati automaticamente quando si presenta questo tipo di errore.

Per applicare questa patch è necessario avere installato la patch descritta nel Bollettino Microsoft sulla sicurezza [MS02-050](http://technet.microsoft.com/security/bulletin/ms02-050). Se si installa questa patch in un computer in cui non è presente la patch [MS02-050](http://technet.microsoft.com/security/bulletin/ms02-050), i certificati del lato client verranno rifiutati. Per ripristinare tale funzionalità è necessario installare la patch [MS02-050](http://technet.microsoft.com/security/bulletin/ms02-050).

**Fattori attenuanti:**

Vulnerabilità di Cross-Site Scripting dovuta al reindirizzamento:

-   IIS 6.0 non è interessato da questa vulnerabilità.
-   Questa vulnerabilità può essere sfruttata solo se l'autore dell'attacco riesce a indurre un altro utente ad aprire un messaggio di posta HTML oppure a visitare una pagina Web e a fare clic su un collegamento di tale pagina.
-   La pagina di destinazione deve essere costituita da una pagina ASP che utilizza il metodo Response.Redirect per reindirizzare il client a un nuovo URL basato su quello ricevuto con la richiesta corrente.

Sovraccarico del buffer legato ai file di inclusione del lato server

-   IIS 4.0, IIS 5.1 e IIS 6.0 non sono interessati da questa vulnerabilità.
-   Per impostazione predefinita lo strumento IIS Lockdown disattiva il mapping di ssinc.dll, impedendo questo tipo di attacco.
-   Poiché per impostazione predefinita IIS 5.0 viene eseguito con un account utente e non con un account di sistema, un utente malintenzionato che riesca a sfruttare questa vulnerabilità può ottenere solo autorizzazioni a livello di utente e non autorizzazioni di livello amministrativo.
-   Inoltre, l'autore dell'attacco deve avere la possibilità di caricare file nel server IIS.

Vulnerabilità di negazione del servizio legata alle intestazioni ASP

-   L'autore dell'attacco deve avere la possibilità di caricare file nel server IIS.
-   Dopo l'errore, IIS 5.0 viene riavviato automaticamente.
-   IIS 5.1 e IIS 6.0 non sono interessati da questa vulnerabilità.

Vulnerabilità di negazione del servizio legata alle richieste WebDAV

-   IIS 6.0 non è interessato da questa vulnerabilità.
-   Dopo l'errore, IIS 5.0 e 5.1 vengono riavviati automaticamente.
-   Lo strumento IIS Lockdown disattiva WebDAV per impostazione predefinita, impedendo questo tipo di attacco.

**Livello di gravità**:

vulnerabilità di Cross-Site Scripting dovuta al reindirizzamento

|             |       |
|-------------|-------|
| **IIS 4.0** | Basso |
| **IIS 5.0** | Basso |
| **IIS 5.1** | Basso |

Sovraccarico del buffer legato ai file di inclusione del lato server

|             |          |
|-------------|----------|
| **IIS 4.0** | Nessuno  |
| **IIS 5.0** | Moderato |
| **IIS 5.1** | Nessuno  |

Vulnerabilità di negazione del servizio legata alle intestazioni ASP

|             |          |
|-------------|----------|
| **IIS 4.0** | Mederato |
| **IIS 5.0** | Mederato |
| **IIS 5.1** | Nessuno  |

Vulnerabilità di negazione del servizio legata alle richieste WebDAV

|             |            |
|-------------|------------|
| **IIS 4.0** | Nessuno    |
| **IIS 5.0** | Importante |
| **IIS 5.1** | Importante |

Livello di gravità aggregato per tutte le vulnerabilità

|             |            |
|-------------|------------|
| **IIS 4.0** | Moderato   |
| **IIS 5.0** | Importante |
| **IIS 5.1** | Importante |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatori delle vulnerabilità:**

Vulnerabilità di Cross-Site Scripting dovuta al reindirizzamento:[CAN-2003-0223](http://www.cve.mitre.org/cgi-bin/cvename.cgi?name=can-2003-0223)

Sovraccarico del buffer legato ai file di inclusione del lato server:[CAN-2003-0224](http://www.cve.mitre.org/cgi-bin/cvename.cgi?name=can-2003-0224)

Vulnerabilità di negazione del servizio legata alle intestazioni[CAN-2003-0225](http://www.cve.mitre.org/cgi-bin/cvename.cgi?name=can-2003-0225)

Vulnerabilità di negazione del servizio legata alle richieste WebDAV[CAN-2003-0226](http://www.cve.mitre.org/cgi-bin/cvename.cgi?name=can-2003-0226)

**Versioni testate:**

Microsoft ha eseguito test in IIS 4.0, 5.0, 5.1 e 6.0 per verificare se tali prodotti sono interessati da queste vulnerabilità. Le versioni precedenti non sono più [supportate](http://support.microsoft.com/directory/discontinue.asp) e potrebbero essere o meno interessate da questo problema.

Domande frequenti
-----------------

<span></span>
**Con quale versione di Windows viene fornito Internet Information Services 6?**
IIS 6 viene fornito con Windows Server 2003 e non è interessato da alcuna delle vulnerabilità descritte in questo bollettino sulla protezione.

**Vulnerabilità di Cross-Site Scripting dovuta al reindirizzamento (CAN-2003-0223)**

**Qual è la portata o l'impatto di questa vulnerabilità?**
Un hacker può inviare una richiesta a un server interessato da questa vulnerabilità di [cross-site scripting](http://www.microsoft.com/technet/security/news/crssite.asp), facendo in modo che quest'ultimo invii a un altro utente una pagina Web contenente uno script, che verrà eseguito nel browser dell'utente come se provenisse dal sito Web di terze parti, con le impostazioni di protezione di quest'ultimo. Inoltre, l'autore dell'attacco può accedere a tutti i dati appartenenti al sito. Questa vulnerabilità può essere sfruttata solo se l'utente apre un messaggio di posta HTML o visita il sito Web di un hacker. Il codice dello script non può essere infatti introdotto in una sessione esistente all'insaputa dell'utente.

**Definizione di reindirizzamento**
Si verifica un reindirizzamento quando un browser richiede una pagina Web inesistente e il server Web lo reindirizza a un'altra pagina, ad esempio una pagina di errore generica o la home page del sito. Ad esempio, la pagina Web <http://microsoft.com/xp> non esiste ma, anziché restituire un errore, il server Web reindirizza il browser a una pagina che suggerisce altri indirizzi che potrebbero interessare l'utente e fornisce una mappa del sito. Questo processo è noto come reindirizzamento.

**Definizione di Cross-Site Scripting**
Il Cross-Site Scripting (CSS) è una vulnerabilità a livello di sicurezza che può essere sfruttata da un hacker per introdurre codice nella sessione di esplorazione di un sito Web aperta da un utente, all'insaputa di quest'ultimo. Diversamente dalla maggior parte delle vulnerabilità a livello di sicurezza, quest'ultima non riguarda solo i prodotti di un determinato fornitore, ma può interessare qualsiasi prodotto software eseguito in un server Web e che non utilizzi misure di protezione a livello di programmazione.

**Come funziona il CSS?**
Questo problema è illustrato in modo esauriente in un documento di riepilogo distinto e in un documento di domande frequenti. Di seguito è tuttavia riportata una descrizione sommaria del funzionamento di questo tipo di attacco. Si consideri un sito Web A dotato di una funzionalità di ricerca che consente agli utenti di immettere una parola o una frase da cercare. Se ad esempio l'utente specifica "banana" come testo da cercare, il sito esegue la ricerca e genera una pagina Web con un errore per segnalare l'impossibilità di trovare la parola "banana". Tale pagina Web viene quindi inviata al browser dell'utente, che la analizza e la visualizza. Si supponga ora che, al posto della parola "banana", l'utente specifichi come testo da cercare una stringa simile alla seguente: "banana ‹SCRIPT› ‹Alert('Hello');› ‹/SCRIPT›". Se la funzionalità di ricerca è programmata in modo da utilizzare senza distinzione qualsiasi testo di ricerca specificato, esegue la ricerca dell'intera stringa e crea una pagina Web per segnalare l'impossibilità di trovare il testo "banana ‹SCRIPT› ‹Alert('Hello');› ‹/SCRIPT›". Tuttavia, poiché qualsiasi testo racchiuso fra i tag "‹SCRIPT›" e "‹/SCRIPT›" è di fatto il codice di un programma, quando questa pagina viene elaborata nel browser dell'utente viene visualizzata una finestra di dialogo con la parola "Hello". Dall'esempio si può quindi capire come un utente possa "inoltrare" codice a un server Web e fare in modo che venga eseguito sul suo stesso computer. Questa non costituisce tuttavia una vulnerabilità a livello di sicurezza. Un hacker che gestisce un sito Web può tuttavia sfruttare questa vulnerabilità per eseguire codice nel computer degli utenti che visitano il suo sito. Si consideri ora il sito Web B, gestito da un utente malintenzionato che riesce a indurre un utente a visitare tale sito e a fare clic su un collegamento ipertestuale. In questo caso, il sito Web B può accedere al sito Web A, immettere uno script dannoso nella pagina di ricerca di quest'ultimo e inviarlo al server per conto dell'utente. La pagina risultante viene restituita ed eseguita nel computer dell'utente, che avendo fatto clic sul collegamento ipertestuale è di fatto l'autore della richiesta.

**Quali danni può provocare lo script nel computer dell'utente?**
Lo script proveniente dal sito Web B (quello dell'autore dell'attacco) viene eseguito nel computer dell'utente come se provenisse dal sito Web A. Questo fatto ha due conseguenze pratiche: lo script viene eseguito nel computer dell'utente con le impostazioni di protezione applicate al sito Web A e può pertanto accedere ai cookie e a tutti gli altri dati appartenenti al sito Web A presenti nel computer dell'utente.

**Quali sono le cause di questa vulnerabilità?**
Questa vulnerabilità è dovuta al fatto che la funzione ASP responsabile del reindirizzamento non applica la codifica appropriata agli URL visualizzati come testo HTML.

**Qual è il difetto della funzione di reindirizzamento di IIS?**
Poiché la funzione di ASP responsabile del reindirizzamento non applica la codifica appropriata agli URL visualizzati come testo HTML, è possibile incorporare uno script in una richiesta di reindirizzamento e fare in modo che tale script venga restituito al browser Web dell'utente.

**A quali attacchi viene esposto il sistema a causa di questa vulnerabilità?**
Un hacker che gestisca un sito Web e riesca a indurre un utente a fare clic su un collegamento ipertestuale può sfruttare questa vulnerabilità per effettuare un attacco di Cross-Site Scripting basato su un altro sito Web che esegue IIS. Come spiegato in precedenza, l'autore dell'attacco ha la possibilità di eseguire uno script nel browser dell'utente avvalendosi delle impostazioni di protezione dell'altro sito Web (quello basato su IIS), oltre che di accedere ai cookie e agli altri dati appartenenti a tale sito. Tuttavia, la maggior parte dei browser segue automaticamente l'intestazione della risposta di reindirizzamento, ignorando il testo HTML. In questo caso, il client non è esposto alla vulnerabilità.

**In quale modo un hacker può sfruttare questa vulnerabilità?**
Per sfruttare questa vulnerabilità l'autore dell'attacco deve gestire una pagina Web e indurre un utente a fare clic su un collegamento di tale pagina oppure inviare all'utente un messaggio di posta elettronica contenente un URL che include uno script e fa riferimento a una pagina Web inesistente nel server IIS. Infatti, quando la funzione di reindirizzamento di IIS gestisce il reindirizzamento dovuto alla richiesta di una pagina inesistente, restituisce al browser lo script creato dall'autore dell'attacco. L'aspetto più importante per l'autore dell'attacco consiste nella possibilità di eseguire lo script nel browser dell'utente avvalendosi delle impostazioni di protezione del sito Web IIS.

**Quali vantaggi comporta questo fatto per l'utente malintenzionato?**
I vantaggi variano da sito a sito, a seconda dell'area di protezione in cui sono stati inseriti il sito dell'autore dell'attacco e il sito IIS.
Se entrambi i siti appartengono alla stessa area di protezione (per impostazione predefinita, tutti i siti Web rientrano nell'Area Internet, a meno che l'utente non decida di inserirli in un'altra), dispongono esattamente delle stesse restrizioni di sicurezza e l'autore dell'attacco non ottiene alcun vantaggio sfruttando la vulnerabilità.
Se tuttavia l'utente ha inserito il sito Web dell'hacker in un'area con maggiori restrizioni, lo script inviato dall'autore dell'attacco ha la possibilità di eseguire nel computer dell'utente tutte le operazioni consentite agli script provenienti dal sito Web IIS.
Se invece l'utente ha inserito il sito Web IIS in un'area con restrizioni superiori a quelle del sito dell'autore dell'attacco, le possibilità di azione di quest'ultimo risulteranno ridotte rispetto a quelle di cui dispone normalmente.
È tuttavia importante notare che, indipendentemente dalle impostazioni di protezione, lo script inviato dall'autore dell'attacco può accedere ai cookie e a tutti gli altri dati appartenenti al sito Web di terze parti memorizzati nel sistema dell'utente, poiché, dal punto di vista del browser, l'attacco proviene dal sito di terze parti.

**In che modo la patch risolve questa vulnerabilità?**
La patch elimina la vulnerabilità impedendo completamente il passaggio di script nelle richieste di reindirizzamento di IIS.

**Sovraccarico del buffer legato ai file di inclusione del lato server (CAN-2003-0224)**

**Qual è la portata o l'impatto di questa vulnerabilità?**
Si tratta di una vulnerabilità di [sovraccarico del buffer](http://technet.microsoft.com/security/bulletin/glossary) che può essere sfruttata da un utente malintenzionato per eseguire codice non autorizzato nel server IIS, con autorizzazioni a livello di utente.

**Quali sono le cause di questa vulnerabilità?**
Questa vulnerabilità è dovuta al fatto che IIS non controlla correttamente i parametri quando risponde a richieste riguardanti pagine SSI (SSINC), che possono essere costituite da file .shtml, .stm e .shtm.

**Qual è il difetto nel modo in cui IIS risponde alle richieste di pagine Web statiche?**
È presente un difetto nel componente che si occupa di rispondere alle richieste di pagine Web statiche. Poiché tale componente non convalida correttamente le richieste ricevute, in caso di richieste estremamente lunghe si verifica una condizione di sovraccarico del buffer.

**A quali attacchi viene esposto il sistema a causa di questa vulnerabilità?**
Questa vulnerabilità può essere sfruttata da un utente malintenzionato per eseguire codice non autorizzato nel server IIS, con autorizzazioni a livello di utente. Tuttavia, l'autore dell'attacco deve essere in grado di caricare prima pagine Web SSINC nel server IIS.

**È possibile bloccare l'attacco servendosi dello strumento** [**IIS Lockdown Tool**](http://support.microsoft.com/default.aspx?scid=kb;en-us;325864)**?**
Sì. IIS Lockdown rimuove la mappa di script SSINC per impostazione predefinita.

**Quale vantaggio può trarre un hacker che riesca a ottenere autorizzazioni a livello di utente mediante un attacco di questo tipo?**
Anziché utilizzare l'account di sistema, il componente interessato opera per impostazione predefinita attraverso un account utente, che dispone di privilegi notevolmente inferiori rispetto all'account di sistema. Ad esempio, utilizzando un account utente non è possibile aggiungere o rimuovere gli account di altri utenti o riavviare i servizi.

**In quale modo un hacker può sfruttare questa vulnerabilità?**
Un utente malintenzionato può cercare di sfruttare questa vulnerabilità caricando sul server IIS una pagina Web SHTML appositamente denominata. Per questo scopo, l'autore dell'attacco deve disporre di autorizzazioni esplicite e conoscere la struttura di directory del server Web. Richiedendo la pagina Web caricata, l'utente malintenzionato può produrre un sovraccarico del buffer che gli consente di eseguire sul server codice non autorizzato, nel contesto dell'account utente di IIS.

**Quali sono gli scopi della patch?**
La patch elimina la vulnerabilità assicurando la corretta convalida dell'input ricevuto da parte del componente di IIS interessato.

**Vulnerabilità di negazione del servizio legata alle intestazioni ASP (CAN-2003-0225)**

**Qual è la portata o l'impatto di questa vulnerabilità?**
Un utente malintenzionato potrebbe sfruttare questa vulnerabilità di [negazione del servizio](http://technet.microsoft.com/security/bulletin/glossary) per bloccare IIS. IIS 5.0 viene riavviato automaticamente, mentre per IIS 4.0 è necessario eseguire un riavvio manuale.

**Quali sono le cause di questa vulnerabilità?**
Questa vulnerabilità è dovuta al fatto che la funzione Response.AddHeader di ASP non impone un limite sulla dimensione dell'intestazione restituita al browser. Di conseguenza, una pagina ASP appositamente predisposta potrebbe generare un'intestazione di dimensioni eccessive, superiori a quelle della memoria a disposizione di IIS, causandone il blocco.

**Qual è il difetto nella modalità con cui IIS genera le intestazioni?**
Questa vulnerabilità è dovuta al fatto che la funzione ASP responsabile del reindirizzamento non applica la codifica appropriata agli URL visualizzati come testo HTML.

**A quali attacchi viene esposto il sistema a causa di questa vulnerabilità?**
L'attacco può provocare il blocco di IIS, per impedirgli di restituire le pagine Web richieste. In IIS 5.0 l'interruzione del servizio è temporanea, perché l'applicazione viene riavviata automaticamente. Per IIS 4.0 è invece necessario il riavvio manuale.

**In quale modo un hacker può sfruttare questa vulnerabilità?**
Un utente malintenzionato può caricare sul server IIS un file ASP appositamente predisposto, contenente codice in grado di generare un'intestazione di dimensioni eccessive in caso di richiesta della pagina Web, quindi richiedere proprio tale pagina. In questo modo, il codice viene eseguito generando una richiesta di memoria eccessiva, che provoca il blocco di IIS. È necessario ricordare che, per effettuare un attacco basato su questa vulnerabilità, l'utente malintenzionato deve essere autorizzato a caricare file ASP sul server.

**Quali sono gli scopi della patch?**
La patch impone una restrizione sulla dimensione dell'intestazione che può essere generata per la restituzione.

**Vulnerabilità di negazione del servizio legata alle richieste WebDAV (CAN-2003-0226)**

**Qual è la portata o l'impatto di questa vulnerabilità?**
Si tratta di una vulnerabilità di [negazione del servizio](http://technet.microsoft.com/security/bulletin/glossary) che può essere sfruttata da un utente malintenzionato per interrompere temporaneamente la fornitura dei servizi di IIS 5.0 e 5.1.

**Quali sono le cause di questa vulnerabilità?**
Questa vulnerabilità è dovuta a un difetto nella modalità di gestione delle richieste WebDAV di grandi dimensioni e contenenti comandi XML. Il difetto è dovuto al fatto che, durante la gestione di un particolare tipo di errore XML, la sequenza di gestione degli errori può venire alterata, causando il blocco di IIS.

**Qual è il difetto nella modalità di gestione degli errori dovuti a WebDAV?**
A fronte di una richiesta WebDAV estremamente lunga, la funzionalità di gestione degli errori delle richieste XML può andare fuori sequenza, bloccando IIS. In ogni caso, IIS 5.0 e 5.1 vengono riavviati automaticamente.

**A quali attacchi viene esposto il sistema a causa di questa vulnerabilità?**
L'attacco può provocare il blocco di IIS 5.0 o 5.1, per impedirgli di restituire le pagine Web richieste. IIS 5.0 e 5.1 vengono tuttavia riavviati automaticamente.

**In quale modo un hacker può sfruttare questa vulnerabilità?**
Un utente malintenzionato può sfruttare questa vulnerabilità inviando a un server Web IIS 5.0 o 5.1 una richiesta WebDAV estremamente lunga e contenente dati XML con formato non corretto. In questo modo, infatti, la funzione di gestione degli errori utilizzata per i dati XML con formato errato va fuori sequenza, provocando il blocco di IIS.

**Quali sono gli scopi della patch?**
La patch elimina la vulnerabilità imponendo la sequenza di gestione degli errori corretta, durante la gestione dei dati XML con formato errato.

**Questa patch dipende da altre patch?**
Sì. Per applicarla è necessario avere installato la patch descritta nel Bollettino Microsoft sulla sicurezza [MS02-050](http://technet.microsoft.com/security/bulletin/ms02-050). Se si installa questa patch cumulativa per IIS in un computer in cui non è presente la patch [MS02-050](http://technet.microsoft.com/security/bulletin/ms02-050), i certificati del lato client verranno rifiutati. Per ripristinare tale funzionalità è necessario installare la patch [MS02-050](http://technet.microsoft.com/security/bulletin/ms02-050) prima o dopo l'applicazione della patch cumulativa per IIS.

Disponibilità della patch
-------------------------

<span></span>
**Posizioni per il download di questa patch**

-   IIS 4.0:

    [All](http://microsoft.com/downloads/details.aspx?familyid=1dbc1914-98e9-4ded-adbf-e9b374a1f79d&displaylang=en)

-   IIS 5.0:

    [All](http://microsoft.com/downloads/details.aspx?familyid=2f5d9852-4add-44f8-8715-ac3d7d7d94bf&displaylang=en)

-   IIS 5.1:

    [32-bit Edition](http://microsoft.com/downloads/details.aspx?familyid=77cfe3ef-c5c5-401c-bc12-9f08154a5007&displaylang=en)

    [64-bit Edition](http://microsoft.com/downloads/details.aspx?familyid=86f4407e-b9bf-4490-9421-008407578d11&displaylang=en)

#### Ulteriori informazioni sulla patch

**Piattaforme per l'installazione:**

-   È possibile installare la patch per IIS 4.0 nei sistemi che eseguono Windows NT 4.0[Service Pack 6a](http://www.microsoft.com/ntserver/nts/downloads/recommended/sp6/allsp6.asp).
-   È possibile installare la patch per IIS 5.0 nei sistemi che eseguono Windows 2000 2000 [Service Pack 2](http://www.microsoft.com/windows2000/downloads/servicepacks/sp2/default.asp) o [Service Pack 3](http://www.microsoft.com/windows2000/downloads/servicepacks/sp3/default.asp).
-   È possibile installare la patch per IIS 5.1 nei sistemi che eseguono Windows XP Professional Gold con [Service Pack 1](http://www.microsoft.com/windowsxp/pro/downloads/servicepacks/sp1/default.asp).

**Disponibilità nei service pack futuri:**

-   Per Windows NT 4.0 non sono previsti ulteriori service pack.
-   Le correzioni per IIS 5.0 verranno incluse in Windows 2000 Service Pack 4.
-   Le correzioni per IIS 5.1 verranno incluse in Windows XP Service Pack 2.

**Necessario riavvio:**

-   IIS 4.0: per evitare di riavviare il sistema, arrestare il servizio IIS, installare la patch con l'opzione /z e riavviare il servizio. Per ulteriori informazioni sulla procedura da seguire, vedere l'articolo Q327696 della Knowledge Base.
-   IIS 5.0: nella maggior parte dei casi, la patch non richiede il riavvio del sistema. Il programma di installazione arresta i servizi necessari, applica la patch, quindi riavvia i servizi. Se tuttavia, per qualsiasi ragione, non è possibile arrestare i servizi richiesti, sarà necessario riavviare il sistema. In questo caso, verrà visualizzato un messaggio che chiede di riavviare il sistema.
-   IIS 5.1: no (in alcuni casi viene visualizzata una finestra di dialogo che chiede di riavviare il sistema per consentire il completamento dell'installazione della patch; tale messaggio può essere ignorato).

**Possibilità di disinstallare la patch:** sì

**Patch preesistenti:**

Questa patch sostituisce quelle indicate nei seguenti Bollettini Microsoft sulla sicurezza:

-   [MS02-062](http://technet.microsoft.com/security/bulletin/ms02-062).
-   [MS02-028](http://technet.microsoft.com/security/bulletin/ms02-028).
-   [MS02-018](http://technet.microsoft.com/security/bulletin/ms02-018). (si tratta di una patch cumulativa che sostituisce altre patch)

Verifica dell'installazione della patch:

IIS 4.0:

-   Per verificare che la patch sia stata installata nel computer, verificare la presenza della seguente chiave del Registro di sistema:

    HKEY\_LOCAL\_MACHINE\\SOFTWARE\\Microsoft\\Windows NT\\CurrentVersion\\Hotfix\\Q811114.

-   Per controllare i singoli file, consultare il manifest riportato nell'articolo 811114 della Knowledge Base.

IIS 5.0:

-   Per verificare l'installazione della patch nel computer, controllare che nel Registro di sistema sia stata creata la seguente chiave:

    HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP4\\Q811114.

-   Per controllare i singoli file, utilizzare le informazioni di data/ora e di versione disponibili nella seguente chiave del Registro di sistema:

    HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP4\\Q811114\\Filelist.

IIS 5.1:

-   Per assicurarsi che la patch sia stata installata nel computer, verificare la presenza della seguente chiave del Registro di sistema:

    HKEY\_LOCAL\_MACHINE\\SOFTWARE\\Microsoft\\Updates\\Windows XP\\SP2\\Q811114.

-   Per controllare i singoli file, utilizzare le informazioni di data/ora e di versione disponibili nella seguente chiave del Registro di sistema:

    HKEY\_LOCAL\_MACHINE\\SOFTWARE\\Microsoft\\Updates\\Windows XP\\SP2\\Q811114\\Filelist.

**Avvertenze**:

1.  Per applicare la patch è necessario avere installato la patch descritta nel Bollettino Microsoft sulla sicurezza [MS02-050](http://technet.microsoft.com/security/bulletin/ms02-050). Se si applica la patch cumulativa per IIS in un computer in cui non è presente la patch [MS02-050](http://technet.microsoft.com/security/bulletin/ms02-050), i certificati del lato client verranno disattivati. Per ripristinare tale funzionalità è necessario installare la patch [MS02-050](http://technet.microsoft.com/security/bulletin/ms02-050) prima o dopo l'applicazione della patch cumulativa per IIS.
2.  La patch non include le correzioni per le vulnerabilità dei server IIS 4.0, poiché tali vulnerabilità richiedono l'intervento dell'amministratore, anziché una modifica software. Oltre ad applicare la patch, gli amministratori devono pertanto eseguire le attività illustrate nei seguenti bollettini:
    -   Bollettino Microsoft sulla sicurezza[MS00-028](http://technet.microsoft.com/security/bulletin/ms00-028)
    -   Bollettino Microsoft sulla sicurezza [MS00-025](http://technet.microsoft.com/security/bulletin/ms00-025)
    -   Bollettino Microsoft sulla sicurezza [MS99-025](http://technet.microsoft.com/security/bulletin/ms99-025) (illustra lo stesso problema trattato nel Bollettino Microsoft sulla sicurezza [MS98-004](http://technet.microsoft.com/security/bulletin/ms98-004))
    -   Bollettino Microsoft sulla sicurezza [MS99-013](http://technet.microsoft.com/security/bulletin/ms99-013)
3.  La patch non include correzioni per vulnerabilità implicate nell'utilizzo di prodotti non inclusi in IIS, come le estensioni del server di FrontPage e Index Server, anche se questi prodotti sono strettamente legati ad IIS e vengono in genere installati in server IIS. Al momento della stesura del presente bollettino, tali vulnerabilità erano trattate nei seguenti bollettini:

    -   Bollettino Microsoft sulla sicurezza [MS02-053](http://technet.microsoft.com/security/bulletin/ms02-053)
    -   Bollettino Microsoft sulla sicurezza [MS02-050](http://technet.microsoft.com/security/bulletin/ms02-050)
    -   Bollettino Microsoft sulla sicurezza [MS01-043](http://technet.microsoft.com/security/bulletin/ms01-043)
    -   Bollettino Microsoft sulla sicurezza [MS01-025](http://technet.microsoft.com/security/bulletin/ms01-025)
    -   Bollettino Microsoft sulla sicurezza [MS00-084](http://technet.microsoft.com/security/bulletin/ms00-084)
    -   Bollettino Microsoft sulla sicurezza [MS00-018](http://technet.microsoft.com/security/bulletin/ms00-018)
    -   Bollettino Microsoft sulla sicurezza [MS00-006](http://technet.microsoft.com/security/bulletin/ms00-006)

    Viene fatta eccezione per la correzione per la vulnerabilità di Index Server descritta nel Bollettino Microsoft sulla sicurezza [MS01-033](http://technet.microsoft.com/security/bulletin/ms01-033), che è stata inclusa in questa patch a causa della gravità del problema per i server IIS.

4.  Per installare questa o altre patch di protezione in IIS 4.0, è necessario seguire l'ordine di installazione corretto. In particolare, è necessario assicurarsi che Windows NT 4.0 Service Pack 6a sia stato applicato, o riapplicato, dopo l'installazione del servizio IIS 4.0.
5.  Nei sistemi che utilizzano Site Server, è necessario sottolineare che questa e poche altre patch sono interessate da un problema documentato in precedenza, riguardante errori di autenticazione occasionali. Tale problema è illustrato, con la relativa soluzione, nell'articolo [Q317815](http://support.microsoft.com/default.aspx?scid=kb;en-us;q317815) della Microsoft Knowledge Base.

**Localizazzione**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.aspx?displaylang=it) ed è possibile individuarle in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito Web [Windows Update](http://v4.windowsupdate.microsoft.com/it/default.asp).

#### Altre informazioni

**Ringraziamenti**:

Microsoft [ringrazia](http://www.microsoft.com/technet/security/bulletin/policy.asp) le seguenti società che ci hanno segnalato i problemi trattati e hanno collaborato con noi al fine di proteggere i sistemi dei clienti:

-   SPIDynamics SPI Labs che ha segnalato la vulnerabilità di Cross-Site Scripting dovuta al reindirizzamento e la vulnerabilità di negazione del servizio legata alle richieste WebDAV.
-   [NSFocus](http://www.nsfocus.com/) che ha segnalato la vulnerabilità di sovraccarico del buffer legata ai file di inclusione del lato server.

**Supporto tecnico**:

-   Il problema è descritto in dettaglio nell'articolo [811114](http://support.microsoft.com/default.aspx?scid=kb;it;811114) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web [Microsoft TechNet](http://www.microsoft.com/italy/technet/sicurezza.asp) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni**:

-   V1.0 (28 maggio 2003): creazione del bollettino.

*Built at 2014-04-18T01:50:00Z-07:00*
