---
TOCTitle: 'MS13-051'
Title: 'Bollettino Microsoft sulla sicurezza MS13-051 - Importante'
ms:assetid: 'ms13-051'
ms:contentKeyID: 61240775
ms:mtpsurl: 'https://technet.microsoft.com/it-IT/library/ms13-051(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS13-051 - Importante
==========================================================

Una vulnerabilità di Microsoft Office può consentire l'esecuzione di codice in modalità remota (2839571)
--------------------------------------------------------------------------------------------------------

Data di pubblicazione: martedì 11 giugno 2013

**Versione:** 1.0

### Informazioni generali

#### Riepilogo

Questo aggiornamento per la protezione risolve una vulnerabilità di Microsoft Office che è stata segnalata privatamente. La vulnerabilità potrebbe consentire l'esecuzione di codice in modalità remota se un utente apre un documento Office appositamente predisposto che utilizza una versione interessata del software Microsoft Office o le anteprime oppure apre un messaggio di posta elettronica appositamente predisposto in Outlook mentre utilizza Microsoft Word come lettore di email. Sfruttando questa vulnerabilità, un utente malintenzionato può ottenere gli stessi diritti utente dell'utente corrente. Pertanto, gli utenti con account configurati in modo da disporre solo di diritti limitati sono esposti all'attacco in misura inferiore rispetto a quelli che operano con privilegi di amministrazione.

Questo aggiornamento per la protezione è considerato di livello importante per le edizioni supportate di Microsoft Office 2003 e Microsoft Office per Mac 2011. Per ulteriori informazioni, consultare la sottosezione **Software interessato e Software non interessato** in questa sezione.

L'aggiornamento per la protezione risolve la vulnerabilità correggendo il modo in cui Microsoft Office analizza i file Office appositamente predisposti. Per ulteriori informazioni sulla vulnerabilità, vedere la sottosezione Domande frequenti per la specifica voce della vulnerabilità nella sezione **Informazioni sulle vulnerabilità**.

**Raccomandazione.** I clienti possono configurare l'aggiornamento automatico per controllare online gli aggiornamenti da Microsoft Update utilizzando il servizio di [Microsoft Update](http://www.update.microsoft.com/microsoftupdate/v6/vistadefault.aspx?ln=it-it). I clienti che hanno attivato l'aggiornamento automatico e configurato il controllo online degli aggiornamenti da Microsoft Update in genere non devono eseguire alcuna operazione perché questo aggiornamento per la protezione sarà scaricato e installato automaticamente. Gli utenti che non hanno attivato la funzionalità di aggiornamento automatico devono verificare la disponibilità di aggiornamenti da Microsoft Update e installare questo aggiornamento manualmente. Per informazioni sulle opzioni di configurazione specifiche relative agli aggiornamenti automatici, vedere l'[articolo della Microsoft Knowledge Base 294871](http://support.microsoft.com/kb/294871).

Per gli amministratori e le installazioni delle organizzazioni o gli utenti finali che desiderano installare manualmente questo aggiornamento per la protezione, Microsoft consiglia di applicare l'aggiornamento quanto prima utilizzando il software di gestione degli aggiornamenti o verificando la disponibilità degli aggiornamenti tramite il servizio [Microsoft Update](http://www.update.microsoft.com/microsoftupdate/v6/vistadefault.aspx?ln=it-it).

Per i clienti che utilizzano Microsoft Office per Mac, Microsoft AutoUpdate per Mac può essere configurato per consegnare gli aggiornamenti per il software di Microsoft direttamente al suo sistema. Per ulteriori informazioni, vedere [Controllo automatico degli aggiornamenti software](http://go.microsoft.com/fwlink/?linkid=307130).

Vedere anche la sezione, **Strumenti e informazioni sul rilevamento e sulla distribuzione**, riportata di seguito nel presente bollettino.

#### Articolo della Microsoft Knowledge Base

| Articolo della Microsoft Knowledge Base | [2839571](https://support.microsoft.com/kb/2839571) |
|-----------------------------------------|-----------------------------------------------------|
| Informazioni sui file                   | No                                                  |
| Hash SHA1/SHA2                          | No                                                  |
| Problemi noti                           | No                                                  |

#### Software interessato e Software non interessato

Il seguente software è stato sottoposto a test per determinare quali versioni o edizioni siano interessate. Le altre versioni o edizioni non sono interessate dalla vulnerabilità o sono al termine del ciclo di vita del supporto. Per informazioni sulla disponibilità del supporto per la versione o l'edizione del software in uso, visitare il [sito Web Ciclo di vita del supporto Microsoft](http://support.microsoft.com/common/international.aspx?rdpath=gp;%5Bln%5D;lifecycle).

**Software interessato**

 
<table style="border:1px solid black;">
<thead>
<tr class="header">
<th style="border:1px solid black;" >Applicazioni e altro software Microsoft Office</th>
<th style="border:1px solid black;" >Livello massimo di impatto sulla protezione</th>
<th style="border:1px solid black;" >Livello di gravità aggregato</th>
<th style="border:1px solid black;" >Aggiornamenti sostituiti</th>
</tr>
</thead>
<tbody>
<tr class="odd">
<td style="border:1px solid black;"><a href="http://www.microsoft.com/downloads/details.aspx?familyid=1acd93fa-e6d6-44b1-86de-4fbb464d0e6c">Microsoft Office 2003 Service Pack 3</a><br />
(2817421)</td>
<td style="border:1px solid black;">Esecuzione di codice in modalità remota</td>
<td style="border:1px solid black;">Importante</td>
<td style="border:1px solid black;">2584052 in <a href="http://go.microsoft.com/fwlink/?linkid=225103">MS11-073</a></td>
</tr>
<tr class="even">
<td style="border:1px solid black;"><a href="http://www.microsoft.com/downloads/details.aspx?familyid=8bb70e5c-a3b1-4618-8295-2721b78f1d5f">Microsoft Office per Mac 2011</a><br />
(2848689)</td>
<td style="border:1px solid black;">Esecuzione di codice in modalità remota</td>
<td style="border:1px solid black;">Importante</td>
<td style="border:1px solid black;">2817452 in <a href="http://go.microsoft.com/fwlink/?linkid=280673">MS13-026</a></td>
</tr>
</tbody>
</table>
  
**Software non interessato**
  
| Office e altri software                                    |  
|------------------------------------------------------------|  
| Microsoft Office 2007 Service Pack 3                       |  
| Microsoft Office 2010 Service Pack 1                       |  
| Microsoft Office 2013                                      |  
| Microsoft Office 2013 RT                                   |  
| Pacchetto di compatibilità Microsoft Office Service Pack 3 |  
| Microsoft Excel Viewer                                     |  
| Visualizzatore di Microsoft Power Point                    |
  
Domande frequenti sull'aggiornamento  
------------------------------------
  
<span></span>
**In che modo il software di** **Microsoft Office 2003** **è** **interessato dalla** **vulnerabilità?**  
Poiché il codice vulnerabile esiste in un componente condiviso di Microsoft Office 2003, l'aggiornamento per Microsoft Office 2003 Service Pack 3 (2817421) potrebbe essere offerto sia al software interessato che a quello non interessato. L'aggiornamento 2817421 si applica al seguente software Microsoft Office 2003 interessato dalla vulnerabilità:
  
-   Microsoft Excel 2003 Service Pack 3  
-   Microsoft InfoPath 2003 Service Pack 3  
-   Microsoft OneNote 2003 Service Pack 3  
-   Microsoft Outlook 2003 Service Pack 3  
-   Microsoft PowerPoint 2003 Service Pack 3  
-   Microsoft Publisher 2003 Service Pack 3  
-   Microsoft Word 2003 Service Pack 3  
-   Microsoft Word Viewer
  
L'aggiornamento 2817421 si applica a Microsoft Outlook 2003, come specificato sopra. Tuttavia, Outlook è interessato dalla vulnerabilità solo se Word è selezionato come lettore di email. Un utente malintenzionato può utilizzare Outlook per un attacco tramite posta elettronica, al fine di sfruttare la vulnerabilità inviando all'utente designato un messaggio appositamente predisposto. La vulnerabilità potrebbe essere sfruttata quando un utente visualizza l'anteprima o apre il messaggio di posta elettronica appositamente predisposto in Outlook mentre utilizza Microsoft Word come lettore di email. Notare che, per impostazione predefinita, Microsoft Word non è il lettore di email in Outlook 2003.
  
Per l'altro software, potrebbe essere offerto l'aggiornamento 2817421, sebbene non sia installato il software di Microsoft Office 2003 interessato, nel caso in cui il software contenga il componente vulnerabile condiviso di Microsoft Office 2003. Notare che, dal momento che il software non accede al codice vulnerabile, esso non è interessato dalla vulnerabilità. L'aggiornamento viene offerto perché il codice vulnerabile è comunque presente.
  
**L'offerta di aggiornamento a una versione non vulnerabile del software Microsoft Office** **costituisce** **un problema nel meccanismo di aggiornamento Microsoft?**  
No. Il meccanismo di aggiornamento funziona correttamente: individua una versione prodotto per il software applicabile sul sistema che rientra nell'intervallo di versioni a cui si applica l'aggiornamento, quindi offre l'aggiornamento.
  
**Se si utilizza una versione precedente del software discusso nel presente bollettino, come bisogna comportarsi?**  
I prodotti software elencati in questo bollettino sono stati sottoposti a test per determinare quali versioni sono interessate dalla vulnerabilità. Le altre versioni sono al termine del ciclo di vita del supporto. Per ulteriori informazioni sul ciclo di vita dei prodotti, visitare il sito Web [Ciclo di vita del supporto Microsoft](http://support.microsoft.com/common/international.aspx?rdpath=gp;%5Bln%5D;lifecycle).
  
Per evitare di esporre i propri sistemi a potenziali vulnerabilità, si raccomanda ai clienti che utilizzano versioni precedenti del software di eseguire quanto prima la migrazione a versioni supportate. Per informazioni sulla disponibilità del supporto per la versione del software in uso, vedere [Selezionare un prodotto per informazioni sul ciclo di vita](http://support.microsoft.com/gp/lifeselect). Per ulteriori informazioni sui service pack relativi a queste versioni del software, vedere [Criteri relativi al ciclo di vita del supporto per i service pack](http://support.microsoft.com/gp/lifesupsps).
  
I clienti che hanno ancora la necessità di servizi di supporto per versioni precedenti del software sono invitati a contattare il loro rappresentante del team Microsoft, il responsabile tecnico dei rapporti con i clienti oppure il rappresentante del partner Microsoft appropriato per informazioni sui servizi di supporto personalizzati. I clienti che non dispongono di un contratto Alliance, Premier o Authorized possono contattare le filiali Microsoft locali. Per informazioni sui contatti, visitare il sito Web [Microsoft Worldwide Information](http://www.microsoft.com/worldwide/), selezionare il Paese desiderato dall'elenco Informazioni sui contatti e fare clic su **Go** per visualizzare un elenco di numeri telefonici. Quando si effettua la chiamata, richiedere di parlare con il responsabile locale delle vendite per i servizi di supporto Premier. Per ulteriori informazioni, vedere le [Domande frequenti sui criteri di ciclo di vita del supporto Microsoft](http://support.microsoft.com/gp/lifepolicy).
  
### Informazioni sulle vulnerabilità
  
Livelli di gravità e identificatori della vulnerabilità  
-------------------------------------------------------
  
<span></span>
I seguenti livelli di gravità presuppongono il livello massimo di impatto potenziale della vulnerabilità. Per informazioni relative al rischio, entro 30 giorni dalla pubblicazione del presente bollettino sulla sicurezza, di sfruttamento della vulnerabilità in relazione al livello di gravità e all'impatto sulla protezione, vedere l'Exploitability Index nel [riepilogo dei bollettini di giugno](http://technet.microsoft.com/security/bulletin/ms13-jun). Per ulteriori informazioni, vedere [Microsoft Exploitability Index](http://technet.microsoft.com/security/cc998259).

 
<table style="border:1px solid black;">
<caption>Livelli di gravità delle vulnerabilità e livello massimo di impatto sulla protezione per il software interessato</caption>
<thead>
<tr class="header">
<th style="border:1px solid black;" >Software interessato</th>
<th style="border:1px solid black;" >Vulnerabilità legata all'overflow del buffer in Office - CVE-2013-1331</th>
<th style="border:1px solid black;" >Livello di gravità aggregato</th>
</tr>
</thead>
<tbody>
<tr class="odd">
<td style="border:1px solid black;">Microsoft Office 2003 Service Pack 3</td>
<td style="border:1px solid black;"><strong>Importante</strong><br />
Esecuzione di codice in modalità remota</td>
<td style="border:1px solid black;"><strong>Importante</strong></td>
</tr>
<tr class="even">
<td style="border:1px solid black;">Microsoft Office per Mac 2011</td>
<td style="border:1px solid black;"><strong>Importante</strong><br />
Esecuzione di codice in modalità remota</td>
<td style="border:1px solid black;"><strong>Importante</strong></td>
</tr>
</tbody>
</table>
  
Vulnerabilità legata all'overflow del buffer in Office - CVE-2013-1331  
----------------------------------------------------------------------
  
<span></span>
Una vulnerabilità legata all'esecuzione di codice in modalità remota esiste nel modo in cui Microsoft Office analizza i file Office appositamente predisposti. Sfruttando questa vulnerabilità, un utente malintenzionato può assumere il pieno controllo del sistema interessato. Potrebbe quindi installare programmi e visualizzare, modificare o eliminare dati oppure creare nuovi account con diritti utente completi. Pertanto, gli utenti con account configurati in modo da disporre solo di diritti limitati sono esposti all'attacco in misura inferiore rispetto a quelli che operano con privilegi di amministrazione.
  
Per visualizzare questa vulnerabilità come voce standard nell'elenco CVE, vedere il codice [CVE-2013-1331](http://www.cve.mitre.org/cgi-bin/cvename.cgi?name=cve-2013-1331).
  
#### Fattori attenuanti
  
Per fattore attenuante si intende un'impostazione, una configurazione comune o una procedura consigliata generica esistente in uno stato predefinito in grado di ridurre la gravità nello sfruttamento di una vulnerabilità. I seguenti fattori attenuanti possono essere utili per l'utente:
  
-   In uno scenario di attacco dal Web, l'utente malintenzionato potrebbe pubblicare un sito Web contenente un file Office appositamente predisposto utilizzato per tentare di sfruttare questa vulnerabilità. Inoltre, i siti Web manomessi e quelli che accettano o ospitano contenuti o annunci pubblicitari forniti dagli utenti potrebbero presentare contenuti appositamente predisposti per sfruttare questa vulnerabilità. In tutti questi casi, comunque, non è in alcun modo possibile obbligare gli utenti a visitare questi siti Web. L'utente malintenzionato deve invece convincere gli utenti a visitare il sito Web, in genere inducendoli a fare clic su un collegamento contenuto in un messaggio di posta elettronica o di Instant Messenger che li indirizzi al sito Web dell'utente malintenzionato e convincendoli quindi ad aprire il file Office appositamente predisposto.  
-   Sfruttando questa vulnerabilità, un utente malintenzionato può ottenere gli stessi diritti utente dell'utente corrente. Pertanto, gli utenti con account configurati in modo da disporre solo di diritti limitati sono esposti all'attacco in misura inferiore rispetto a quelli che operano con privilegi di amministrazione.
  
#### Soluzioni alternative
  
Per soluzione alternativa si intende un'impostazione o una modifica nella configurazione che non elimina la vulnerabilità sottostante, ma consente di bloccare gli attacchi noti prima di applicare l'aggiornamento. Microsoft ha verificato le seguenti soluzioni alternative e segnala nel corso della discussione se tali soluzioni riducono la funzionalità:
  
-   **Non aprire** **file** **Office** **provenienti da fonti non attendibili oppure ricevuti inaspettatamente da fonti attendibili**
  
    Non aprire file Office provenienti da fonti non attendibili oppure ricevuti inaspettatamente da fonti attendibili. Questa vulnerabilità può essere sfruttata quando un utente apre un file appositamente predisposto.
  
-   **Per Microsoft Office per Mac 2011, disassociare i file Office in formato binario da Office per Mac nel database LaunchServices di OS X**
  
    **Nota** questa soluzione alternativa evita che i file Office vengano aperti automaticamente tramite l'associazione del formato file. Tuttavia, gli utenti sono comunque vulnerabili se scelgono di aprire manualmente i file Office dannosi all'interno di un'applicazione di Office.
  
    Utilizzare questa soluzione alternativa per evitare che Microsoft Office per Mac apra direttamente i file Office binari e selezioni Finder come metodo predefinito per l'apertura dei file Office binari. Sono inclusi i seguenti formati file:
  
    .doc, .dot, .docm, .dotm, .ppt, .pot, .pps, .pptm, .potm, .ppsm, .xls, .xlt, .xlsb, .xlsm, .xltm
  
    Per effettuare questa operazione, aprire **Finder** ed eseguire questi passaggi per ciascun file Office in formato binario presente nell'elenco:
  
    1.  Selezionare il file Office in formato binario che si desidera disassociare e premere **Comando+I** per aprire la finestra di dialogo **Informazioni**.  
    2.  Nella sezione **Apri con**, selezionare **Altro** dal menu.  
    3.  Nella finestra di finestra di dialogo **Apri** che viene visualizzata, selezionare **Tutte le Applicazioni** dal menu **Attiva**.  
    4.  Accedere a Macintosh HD&gt; Sistema&gt; Libreria&gt; quindi alla cartella CoreServices e selezionare **Finder**.  
    5.  Fare clic sul pulsante **Modifica tutto** nella finestra **Informazioni** per selezionare Finder come programma predefinito per l'apertura di tutti i file nel formato selezionato. Quando si tenta di aprire i file Office, viene visualizzato Finder ed è possibile scegliere di aprire il file Office.
  
        Ripetere questi passaggi per ogni file Office in formato binario.
  
    **Nota** se si effettua la pulizia del database LaunchServices, sarà necessario applicare nuovamente questa soluzione alternativa. La pulizia del database LaunchServices comporta la rimozione di tutte le personalizzazioni e ripristina i valori info.plist delle applicazioni.
  
    **Impatto della soluzione alternativa** I file Office non verranno più aperti automaticamente tramite l'associazione del formato file.
  
#### Domande frequenti
  
**Qual è la portata o l'impatto di questa vulnerabilità?**  
Si tratta di una vulnerabilità legata all'esecuzione di codice in modalità remota.
  
**Quali sono le cause di questa vulnerabilità?**  
La vulnerabilità è causata quando i componenti di Microsoft Office per l'elaborazione dei file PNG non gestiscono correttamente l'allocazione della memoria. Pertanto, la memoria di sistema potrebbe essere danneggiata in modo da permettere a un utente malintenzionato di eseguire codice non autorizzato.
  
**A quali attacchi viene esposto il sistema a causa di questa vulnerabilità?**  
Un utente malintenzionato in grado di sfruttare questa vulnerabilità può eseguire codice arbitrario nel contesto dell'utente corrente. Se l'utente corrente è connesso con privilegi di amministratore, un utente malintenzionato può assumere il controllo completo del sistema interessato. Potrebbe quindi installare programmi e visualizzare, modificare o eliminare dati oppure creare nuovi account con diritti utente completi. Pertanto, gli utenti con account configurati in modo da disporre solo di diritti limitati sono esposti all'attacco in misura inferiore rispetto a quelli che operano con privilegi di amministrazione.
  
**In che modo un utente malintenzionato può sfruttare questa vulnerabilità?**  
Questa vulnerabilità richiede che un utente apra un file appositamente predisposto o visualizzi in anteprima un messaggio di posta elettronica appositamente predisposto con una versione interessata del software di Microsoft Office.
  
In uno scenario di attacco tramite posta elettronica, un utente malintenzionato può sfruttare la vulnerabilità inviando dati Office appositamente predisposti nel contenuto di un messaggio di posta elettronica. La vulnerabilità può essere sfruttata quando il messaggio di posta elettronica appositamente predisposto viene visualizzato in anteprima o aperto in Outlook mentre si utilizza Microsoft Word come lettore di email. Notare che, per impostazione predefinita, Microsoft Word non è il lettore di email in Outlook 2003. Un utente malintenzionato potrebbe sfruttare la vulnerabilità inviando anche un file Office appositamente predisposto all'utente e inducendolo ad aprirlo con una versione interessata del software Microsoft Office.
  
In uno scenario di attacco dal Web, l'utente malintenzionato deve ospitare un sito Web contenente un file di Office utilizzato per tentare di sfruttare questa vulnerabilità. Inoltre, i siti Web manomessi e quelli che accettano o ospitano contenuti forniti dagli utenti possono presentare contenuti appositamente predisposti per sfruttare questa vulnerabilità. Non è in alcun modo possibile obbligare gli utenti a visitare un sito Web appositamente predisposto. Pertanto, l'utente malintenzionato deve convincerli a visitare il sito Web, in genere inducendoli a fare clic su un collegamento contenuto in un messaggio di posta elettronica o di Instant Messenger che li indirizzi al sito Web dell'utente malintenzionato, convincendoli quindi ad aprire il file Office appositamente predisposto.
  
**Quali sono i sistemi principalmente interessati da questa vulnerabilità?**  
I sistemi più esposti sono quelli che utilizzano software Microsoft Office, inclusi le workstation e i server terminal. I server possono essere maggiormente a rischio se gli amministratori consentono agli utenti di accedere ai server ed eseguire programmi. Tuttavia, le procedure consigliate scoraggiano fortemente questa attribuzione di privilegi.
  
Per ulteriori informazioni su quale software Microsoft Office 2003 è a rischio dalla vulnerabilità, consultare "In che modo il software di Microsoft Office 2003 è interessato dalla vulnerabilità?" nella sezione **Domande frequenti sull'aggiornamento**.
  
**EMET aiuta a contrastare gli attacchi che tentano di sfruttare questa vulnerabilità?**  
Sì. Enhanced Mitigation Experience Toolkit (EMET) consente agli utenti di gestire le tecnologie di riduzione dei rischi che impediscono a un utente malintenzionato di sfruttare le vulnerabilità in un componente software. EMET aiuta a contrastare questa vulnerabilità in Microsoft Office sui sistemi dove EMET è installato ed è configurato per funzionare con il software Microsoft Office interessato.
  
Per ulteriori informazioni su EMET, vedere [Enhanced Mitigation Experience Toolkit (EMET)](http://technet.microsoft.com/security/jj653751).
  
**Quali sono gli scopi dell'aggiornamento?**  
L'aggiornamento risolve la vulnerabilità correggendo il modo in cui Microsoft Office analizza i file Office appositamente predisposti.
  
**Al momento del rilascio di questo bollettino, le informazioni sulla vulnerabilità erano disponibili pubblicamente?**  
No. Microsoft ha ricevuto informazioni sulla vulnerabilità grazie a un'indagine coordinata.
  
**Al momento del rilascio di questo bollettino, erano già stati segnalati a Microsoft attacchi basati sullo sfruttamento di questa vulnerabilità?**  
Sì. Microsoft è a conoscenza di attacchi mirati che tentano di sfruttare questa vulnerabilità.
  
### Informazioni sull'aggiornamento
  
Strumenti e informazioni sul rilevamento e sulla distribuzione  
--------------------------------------------------------------
  
<span></span>
Sono disponibili diverse risorse per aiutare gli amministratori a distribuire gli aggiornamenti per la protezione.
  
-   Microsoft Baseline Security Analyzer (MBSA) consente di eseguire la scansione di sistemi locali e remoti, al fine di rilevare eventuali aggiornamenti di protezione mancanti, nonché i più comuni errori di configurazione della protezione.  
-   Windows Server Update Services (WSUS), Systems Management Server (SMS) e System Center Configuration Manager (SCCM) aiutano gli amministratori a distribuire gli aggiornamenti per la protezione.  
-   I componenti del programma Update Compatibility Evaluator compresi nell'Application Compatibility Toolkit sono utili per semplificare la verifica e la convalida degli aggiornamenti di Windows per le applicazioni installate.
  
Per ulteriori informazioni su questi strumenti e questa guida per la distribuzione degli aggiornamenti per la protezione attraverso le reti, vedere [Strumenti per la sicurezza](http://technet.microsoft.com/security/cc297183).
  
Per i clienti che utilizzano Microsoft Office per Mac, Microsoft AutoUpdate per Mac può contribuire a mantenere aggiornato il proprio software Microsoft. Per ulteriori informazioni, vedere [Controllo automatico degli aggiornamenti software](http://go.microsoft.com/fwlink/?linkid=307130).
  
Distribuzione dell'aggiornamento per la protezione  
--------------------------------------------------
  
<span></span>
**Software interessato**
  
Per informazioni sull'aggiornamento per la protezione specifico per il software interessato, fare clic sul collegamento corrispondente:
  
#### Microsoft Office 2003 (tutte le edizioni)
  
**Tabella di riferimento**
  
La seguente tabella contiene le informazioni relative all'aggiornamento per la protezione per questo software.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Nome dei file dell'aggiornamento per la protezione</strong></td>
<td style="border:1px solid black;">Per Microsoft Office 2003:<br />
<strong>office2003-kb2817421-fullfile-enu.exe</strong></td>
</tr>
<tr class="even">
<td style="border:1px solid black;"><strong>Opzioni del programma di installazione</strong></td>
<td style="border:1px solid black;">Consultare l'<a href="http://support.microsoft.com/kb/912203">articolo della Microsoft Knowledge Base 912203</a></td>
</tr>
<tr class="odd">
<td style="border:1px solid black;"><strong>Necessità di riavvio</strong></td>
<td style="border:1px solid black;">In alcuni casi, l'aggiornamento non richiede il riavvio del computer. Tuttavia, se i file necessari sono in uso, verrà richiesto di riavviare il sistema. In questo caso, viene visualizzato un messaggio che richiede di riavviare il sistema.<br />
<br />
Per ridurre le probabilità di dover effettuare un riavvio, interrompere tutti i servizi interessati e chiudere tutte le applicazioni che potrebbero utilizzare i file interessati prima di installare l'aggiornamento per la protezione. Per ulteriori informazioni sui motivi della richiesta di riavvio del sistema, vedere l'<a href="http://support.microsoft.com/kb/887012">articolo della Microsoft Knowledge Base 887012</a>.</td>
</tr>
<tr class="even">
<td style="border:1px solid black;"><strong>Informazioni</strong> <strong>per la rimozione</strong></td>
<td style="border:1px solid black;">Utilizzare la voce <strong>Installazione applicazioni</strong> nel Pannello di controllo.<br />
<br />
<strong>Nota</strong> Quando si rimuove questo aggiornamento, potrebbe venire richiesto di inserire il CD di Microsoft Office 2003 nell'unità CD. Inoltre, la disinstallazione dell'aggiornamento potrebbe non essere disponibile dalla voce Installazione applicazioni nel Pannello di controllo. Esistono diverse possibili cause per questo problema. Per ulteriori informazioni sulla rimozione, vedere l'<a href="http://support.microsoft.com/kb/903771">articolo della Microsoft Knowledge Base 903771</a>.</td>
</tr>
<tr class="odd">
<td style="border:1px solid black;"><strong>Informazioni</strong> <strong>sui file</strong></td>
<td style="border:1px solid black;">Consultare l'<a href="http://support.microsoft.com/kb/2817421">articolo della Microsoft Knowledge Base 2817421</a></td>
</tr>
<tr class="even">
<td style="border:1px solid black;"><strong>Controllo delle chiavi del Registro</strong> <strong>di</strong> <strong>sistema</strong></td>
<td style="border:1px solid black;">Non applicabile</td>
</tr>
</tbody>
</table>
  
#### Office per Mac 2011
  
**Prerequisiti**
  
-   Mac OS X versione 10.5.8 o successiva su processore Intel  
-   Gli account utente Mac OS X devono avere privilegi di amministratore per poter installare questo aggiornamento della protezione.
  
**Installazione dell'aggiornamento**
  
Scaricare e installare la versione della lingua appropriata per l'Aggiornamento di Microsoft Office per Mac 2011 14.3.5 dall'[Area download Microsoft](http://www.microsoft.com/downloads/details.aspx?familyid=8bb70e5c-a3b1-4618-8295-2721b78f1d5f).
  
-   Chiudere tutte le applicazioni in esecuzione, incluse le applicazioni antivirus e tutte le applicazioni Microsoft Office in quanto potrebbero interferire con l'installazione.  
-   Aprire il volume Aggiornamento di Microsoft Office per Mac 2011 14.3.5 sul desktop. Questo passaggio potrebbe essere stato eseguito automaticamente.  
-   Per iniziare il processo di aggiornamento, nella finestra del volume Aggiornamento di Microsoft Office per Mac 2011 14.3.5, fare doppio clic sull'applicazione Aggiornamento di Microsoft Office per Mac 2011 14.3.5 e seguire le istruzioni visualizzate sullo schermo.  
-   Al termine dell'installazione, è possibile rimuovere il programma di installazione dell'aggiornamento dal disco rigido. Per verificare se l'installazione è riuscita, vedere il seguente titolo "Verifica dell'installazione dell'aggiornamento". Per rimuovere il programma di installazione dell'aggiornamento, trascinare il volume Aggiornamento di Microsoft Office per Mac 2011 14.3.5 nel Cestino, quindi trascinare il file scaricato nel Cestino.
  
**Verifica dell'installazione dell'aggiornamento**
  
Per verificare che un aggiornamento per la protezione sia installato nel sistema interessato, attenersi alla seguente procedura:
  
1.  In Finder, accedere alla cartella dell'applicazione (Microsoft Office 2011).  
2.  Selezionare Word, Excel, PowerPoint o Outlook e avviare l'applicazione.  
3.  Nel menu Applicazione, fare clic su **Informazioni su Application\_Name** (dove Application\_Name è Word, Excel, PowerPoint o Outlook).
  
Se il numero di versione dell'ultimo aggiornamento installato è **14.3.5**, l'aggiornamento è stato installato correttamente.
  
**Necessità di riavvio**
  
L'aggiornamento non richiede il riavvio del computer.
  
**Rimozione dell'aggiornamento**
  
L'aggiornamento per la protezione non può essere disinstallato.
  
**Ulteriori informazioni**
  
Per questioni tecniche o problemi relativi al download o all'utilizzo dell'aggiornamento, visitare il sito Web del [supporto Microsoft per Mac](http://www.microsoft.com/mac/support) per ulteriori informazioni sulle opzioni di supporto disponibili.
  
### Altre informazioni
  
#### Ringraziamenti
  
Microsoft [ringrazia](http://go.microsoft.com/fwlink/?linkid=21127) i seguenti utenti per aver collaborato alla protezione dei sistemi dei clienti:
  
-   Andrew Lyons e Neel Mehta di [Google Inc](http://www.google.com/) per aver segnalato la vulnerabilità legata all'overflow del buffer in Office (CVE-2013-1331)
  
#### Microsoft Active Protections Program (MAPP)
  
Per migliorare il livello di protezione offerto ai clienti, Microsoft fornisce ai principali fornitori di software di protezione i dati relativi alle vulnerabilità in anticipo rispetto alla pubblicazione mensile dell'aggiornamento per la protezione. I fornitori di software di protezione possono servirsi di tali dati per fornire ai clienti delle protezioni aggiornate tramite software o dispositivi di protezione, quali antivirus, sistemi di rilevamento delle intrusioni di rete o sistemi di prevenzione delle intrusioni basati su host. Per verificare se tali protezioni attive sono state rese disponibili dai fornitori di software di protezione, visitare i siti Web relativi alle protezioni attive pubblicati dai partner del programma, che sono elencati in [Microsoft Active Protections Program (MAPP) Partners](http://go.microsoft.com/fwlink/?linkid=215201).
  
#### Supporto
  
**Come ottenere il supporto per questo aggiornamento per la protezione**
  
-   Guida all'installazione degli aggiornamenti: [Supporto per Microsoft Update](http://support.microsoft.com/ph/6527)  
-   Soluzioni per la protezione per i professionisti IT: [Risoluzione dei problemi e supporto per la protezione in TechNet](http://technet.microsoft.com/security/bb980617)  
-   Guida alla protezione contro virus e malware del computer che esegue Windows: [Centro di supporto Virus a sicurezza](http://support.microsoft.com/contactus/cu_sc_virsec_master)  
-   Supporto locale in base al proprio paese: [Supporto internazionale](http://support.microsoft.com/common/international.aspx)
  
#### Dichiarazione di non responsabilità
  
Le informazioni disponibili nella Microsoft Knowledge Base sono fornite "come sono" senza garanzie di alcun tipo. Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.
  
#### Versioni
  
-   V1.0 (11 giugno 2013): Pubblicazione del bollettino.
  
*Built at 2014-04-18T01:50:00Z-07:00*
