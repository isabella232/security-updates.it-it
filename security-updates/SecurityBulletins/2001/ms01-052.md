---
TOCTitle: 'MS01-052'
Title: 'Bollettino Microsoft sulla sicurezza MS01-052 - Medio'
ms:assetid: 'ms01-052'
ms:contentKeyID: 61239879
ms:mtpsurl: 'https://technet.microsoft.com/it-IT/library/ms01-052(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS01-052 - Medio
=====================================================

Dati RDP non validi possono causare errori in Servizi Terminal
--------------------------------------------------------------

Data di pubblicazione: giovedì 18 ottobre 2001 | Aggiornamento: martedì 11 maggio 2004

**Data di pubblicazione originale:** 18 ottobre 2001
**Aggiornamento:** 11 maggio 2004

#### Riepilogo

**Destinatari:**
Amministratori di sistema che gestiscono server terminal basati su Microsoft® Windows NT® 4.0 o Windows® 2000.

**Effetti della vulnerabilità:**
Negazione di servizio.

**Livello di gravità:**
Moderato

**Consiglio:**
Applicare la patch a tutti i server terminal basati su Windows NT 4.0 o Windows 2000.

**Software interessato:**

-   Microsoft Windows NT Server 4.0, Terminal Server Edition
-   Microsoft Windows 2000 Server
-   Microsoft Windows 2000 Advanced Server
-   Microsoft Windows 2000 Datacenter Server

### Informazioni generali

Dettagli tecnici
----------------

<span></span>
**Descrizione tecnica:**

Microsoft ha aggiornato questo bollettino l'11.05.04 per informare i clienti circa la disponibilità di una nuova versione dell'aggiornamento per la protezione di Windows NT Server 4.0 Terminal Server Edition. È necessario installare la nuova versione dell'aggiornamento anche se nel sistema è già stata installata la versione precedente. Gli altri sistemi operativi non sono interessati da questo problema. Se è già stato applicato l'aggiornamento per la protezione per altri sistemi operativi, non è necessario installare la nuova versione.

La versione originale di questo bollettino è stata rilasciata il 18 ottobre 2001. Il 19 ottobre 2001 è stato identificato un problema riguardante la patch per Windows 2000. Tale patch è stata pertanto ritirata, aggiornata e nuovamente rilasciata. Il bollettino e la nuova patch sono stati pubblicati il 22 ottobre 2001. Si consiglia ai clienti che hanno installato la versione originale della patch per Windows 2000 di installare la versione aggiornata.

Nella versione dei Servizi terminal per Windows NT 4.0 e Windows 2000 l'implementazione del protocollo RDP (Remote Data Protocol) non gestisce correttamente una particolare serie di pacchetti di dati. Se un server interessato dal problema riceve una serie di pacchetti di questo tipo, genera un errore. È possibile ripristinare il normale funzionamento del servizio riavviando il server, ma tutti i dati non salvati al momento dell'attacco vengono persi.

Per sfruttare questa vulnerabilità non è necessario aprire una sessione con un server interessato dal problema, ma è sufficiente che l'utente malintenzionato sia in grado di inviare la serie di pacchetti corretta alla porta RDP del server.

**Fattori attenuanti:**

-   Questa vulnerabilità non consente in alcun modo di violare la protezione di una sessione di Terminal Server, né di aggiungere, modificare o eliminare dati sul server. Si tratta solo di una vulnerabilità di negazione del servizio.
-   La specifica sequenza di pacchetti di dati necessaria per sfruttare questa vulnerabilità non può essere generata nell'ambito di una regolare sessione di Terminal Server.

**Classificazione** **del** **rischio:**

|                | Sistemi Internet | Sistemi Intranet | Sistemi client |
|----------------|------------------|------------------|----------------|
| Windows NT 4.0 | Basso            | Moderato         | Nessuno        |
| Windows 2000   | Basso            | Moderato         | Nessuno        |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti. La vulnerabilità interessa esclusivamente i server terminal, che vengono in genere utilizzati come server Intranet piuttosto che come server Internet, e nel peggiore dei casi può causare una negazione del servizio.

**Identificatore della vulnerabilità:**[CAN-2001-0663](http://www.cve.mitre.org/cgi-bin/cvename.cgi?name=can-2001-0663)

**Versioni testate:**

Microsoft ha eseguito test in Windows 2000 e Windows NT 4.0 per verificare se tali sistemi sono interessati da questa vulnerabilità. Le versioni precedenti non sono più [supportate](http://support.microsoft.com/directory/discontinue.asp) e potrebbero essere o meno interessate da questo problema.

Domande frequenti
-----------------

<span></span>
**Perché questo bollettino è stato aggiornato?**
Microsoft ha aggiornato questo bollettino l'11.05.04 per informare i clienti circa la disponibilità di una nuova versione dell'aggiornamento per la protezione di Windows NT Server 4.0 Terminal Server Edition. È necessario installare la nuova versione dell'aggiornamento anche se nel sistema è già stata installata la versione precedente. Gli altri sistemi operativi non sono interessati da questo problema. Se è già stato applicato l'aggiornamento per la protezione per altri sistemi operativi, non è necessario installare la nuova versione.

Questo bollettino è stato aggiornato perché subito dopo il rilascio della versione originale, il 18 ottobre 2001, è stato identificato un problema nella patch per Windows 2000. Tale patch è stata pertanto ritirata, aggiornata e nuovamente rilasciata. Il bollettino e la nuova patch sono stati pubblicati il 22 ottobre 2001.

**Qual è la portata o l'impatto di questa vulnerabilità?**
Si tratta di una vulnerabilità di [*negazione del servizio*](http://go.microsoft.com/fwlink/?linkid=21142)*.* Questa vulnerabilità può essere sfruttata esclusivamente per provocare errori in Terminal Server in un sistema Windows NT 4.0 o Windows 2000. Il server può essere riavviato senza problemi, ma tutti i dati non salvati al momento dell'attacco vengono persi.

**Quali sono le cause di questa vulnerabilità?**
Questa vulnerabilità è dovuta al fatto che Windows NT Server 4.0, Terminal Server Edition e Servizi terminal in Windows 2000 generano un errore quando ricevono una particolare serie di pacchetti di dati tramite una connessione RDP (Remote Desktop Protocol).

**Che cos'è il protocollo RDP (Remote Desktop Protocol)?**
[RDP (Remote Desktop Protocol)](http://www.microsoft.com/technet/prodtechnol/winxppro/reskit/pree_rem_higy.asp.) è il protocollo utilizzato per le comunicazioni tra i server e i client terminal basati su Windows. I client utilizzano tale protocollo per inviare ai server le informazioni relative alle pressioni di tasti e ai clic del mouse, mentre i server lo utilizzano per inviare le informazioni da visualizzare nei client.

**In quale modo un hacker può sfruttare questa vulnerabilità?**
Inviando una particolare sequenza di pacchetti alla porta associata al protocollo RDP di un server interessato, un utente malintenzionato potrebbe provocare l'arresto del server. Per ripristinare il servizio è necessario riavviare il sistema.

**Quali sono gli effetti sui client?**
Le sessioni terminal vengono interrotte, causando la perdita di tutti i dati non salvati. Non è tuttavia possibile sfruttare questa vulnerabilità per attaccare direttamente i client dei server terminal.

**Per sfruttare la vulnerabilità l'autore dell'attacco deve aprire una sessione con il server terminal?**
No. È sufficiente inviare l'insieme di pacchetti corretto alla porta appropriata.

**Sfruttando questa vulnerabilità è possibile dirottare una sessione di Terminal Server creata da un altro utente?**
No. Questa vulnerabilità non consente di interrompere, creare o intercettare sessioni di Terminal Server.

**Un utente può provocare inavvertitamente l'arresto del server durante una sessione di Terminal Server?**
No. La specifica serie di pacchetti necessaria per causare l'arresto del server non può essere generata durante una normale sessione di Terminal Server.

**I server Windows NT 4.0 e Window 2000 non utilizzati come server terminal sono interessati da questa vulnerabilità?**

-   Per quanto riguarda Windows NT 4.0 Server, solo la versione Windows NT 4.0 Server, Terminal Server Edition può essere configurata come server terminal. Questa vulnerabilità interessa tutti i sistemi che eseguono tale versione, ma non interessa alcun'altra versione di Windows NT 4.0.
-   Tutti i prodotti Windows 2000 Server possono essere configurati in modo da fornire il servizio Terminal Server, ma tale applicazione non viene installata o eseguita per impostazione predefinita in alcuno di essi. La vulnerabilità interessa esclusivamente i sistemi Windows 2000 configurati per fornire il servizio Terminal Server.

**A quali utenti è consigliato l'utilizzo della patch?**
Microsoft consiglia l'installazione della patch a tutti i clienti che intendono utilizzare server terminal basati su Windows NT 4.0 o Windows 2000.

**Quali sono gli scopi della patch?**
La patch elimina la vulnerabilità consentendo al servizio Terminal Server di gestire correttamente anche i dati RDP predisposti in modo da sfruttare la vulnerabilità.

**Se sono già state installate le versioni precedenti dell'aggiornamento per la protezione di Windows 2000, è necessario installare anche il nuovo aggiornamento?**
No. Gli aggiornamenti per la protezione di Windows 2000 non verranno rivisti. Se è già stato applicato l'aggiornamento per la protezione di Windows 2000, non è necessario installare la nuova versione. Questa vulnerabilità non interessa i sistemi Windows NT 4.0 Server o Windows NT 4.0 Workstation.

**Se è stata installata la versione dell'aggiornamento di Windows NT Server 4.0 Terminal Server Edition rilasciata originariamente, è necessario installare anche la nuova versione?**
Sì. Microsoft ha aggiornato questo bollettino l'8 maggio 2004 per informare i clienti circa la disponibilità di una nuova versione dell'aggiornamento per la protezione di Windows NT Server 4.0 Terminal Server Edition. È necessario installare la nuova versione dell'aggiornamento anche se nel sistema è già stata installata la versione precedente. Gli altri sistemi operativi non sono interessati da questo problema. Se è già stato applicato l'aggiornamento per la protezione per altri sistemi operativi, non è necessario installare la nuova versione.

Disponibilità della patch
-------------------------

<span></span>
**Posizioni per il download di questa patch**

-   Windows NT Server 4.0, Terminal Server Edition:

    [http://www.microsoft.com /downloads/details.aspx?FamilyId=485658CB-49F0-4AF5-B3DD-C98CB36C0520&displaylang=en](http://www.microsoft.com/downloads/details.aspx?familyid=485658cb-49f0-4af5-b3dd-c98cb36c0520&displaylang=en)

-   Windows 2000 Server and Advanced Server:

    [http://www.microsoft.com/downloads/release.asp?ReleaseID=33389](http://www.microsoft.com/downloads/release.asp?releaseid=33389)

-   Microsoft Windows 2000 Datacenter Server:

    Le patch per Windows 2000 Datacenter Server sono specifiche dell'hardware e vengono rese disponibili dal produttore OEM originale.

#### Ulteriori informazioni sulla patch

**Piattaforme per l'installazione:**

-   La patch per Windows NT 4.0 può essere installata nei sistemi con Windows NT Server 4.0, Terminal Server Edition. [Service Pack 6](http://www.microsoft.com/ntserver/productinfo/news/terminal/tsesp6.asp)
-   La patch per Windows 2000 può essere installata nei sistemi [Service Pack 1](http://www.microsoft.com/windows2000/downloads/servicepacks/sp1/default.asp) or [Service Pack 2](http://www.microsoft.com/windows2000/downloads/servicepacks/sp2/default.asp).

**Disponibilità nei service pack futuri:**
La correzione di questo problema verrà inclusa in Windows 2000 Service Pack 3.

**Necessità di riavvio:** Sì.

**Patch preesistenti:**

La patch per Windows 2000 sostituisce quella fornita con il Bollettino Microsoft sulla Sicurezza [MS01-006](http://technet.microsoft.com/security/bulletin/ms01-006) (in lingua inglese).

**Verifica dell'installazione della patch:** Microsoft Windows NT 4.0:

-   Per verificare i file installati dall'aggiornamento per la protezione, è anche possibile esaminare la seguente chiave del Registro di sistema:

    HKEY\_LOCAL\_MACHINE\\SOFTWARE\\Microsoft\\Windows NT\\CurrentVersion\\Hotfix\\KB307454\\File 1

-   Per controllare i singoli file, consultare il manifest riportato nell'articolo della Knowledge Base Q307454.

Microsoft Windows 2000:

-   Per verificare l'installazione della patch, controllare che nel computer sia stata creata la seguente chiave del Registro di sistema:

    HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP3\\q307454.

-   Per controllare i singoli file, utilizzare le informazioni di data/ora e di versione disponibili nella seguente chiave del Registro di sistema:

    HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP3\\q307454\\Filelist

**Avvertenze:**

Anche dopo l'applicazione della patch, i server terminal che subiscono un attacco che sfrutta questa vulnerabilità inseriscono il messaggio seguente nel registro eventi:

Event:50 The RDP protocol component X.224 detected an error in the protocol stream and has disconnected the client. Source: Termdd

Nei sistemi a cui è stata applicata la patch, le informazioni fornite da tale messaggio non sono corrette, poiché la patch impedisce la disconnessione del client.

**Localizzazione:**

Le versioni localizzate di questa patch sono disponibili nelle posizioni indicate nella sezione "Download di altre patch di protezione".

**Download di altre patch di protezione:**

Sono disponibili patch per altri problemi di protezione nei seguenti siti:

-   Gli aggiornamenti per la protezione sono disponibili nell'[Area download Microsoft](http://www.microsoft.com/italy/download) ed è possibile individuarli in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito Web [Windows Update](http://v4.windowsupdate.microsoft.com/it/default.asp)[](http://windowsupdate.microsoft.com/).

#### Altre informazioni:

**Ringraziamenti**

Microsoft [ringrazia](http://go.microsoft.com/fwlink/?linkid=21127) Luciano Martins di Deloitte & Touche Argentina ([http://www.deloitte.com.ar](http://www.deloitte.com.ar/)) per averci segnalato il problema e aver collaborato con noi al fine di proteggere i clienti.

**Supporto tecnico:**

-   Il problema è descritto in dettaglio nell'articolo della Microsoft Knowledge Base Q307454 che sarà disponibile dopo 24 ore circa dalla pubblicazione del bollettino. Gli articoli della Knowledge Base sono disponibili nel sito Web [](http://support.microsoft.com/?scid=fh;it;kbhowto).
-   Per usufruire dei servizi del supporto tecnico, visitare il sito del [*Supporto tecnico Microsoft*](http://support.microsoft.com/default.aspx?ln=it). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza:** Nella sezione dedicata alla protezione del sito Web Microsoft TechNet sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità:**

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche qualora Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   V1.0 (18 ottobre 2001): creazione del bollettino.
-   V2.0 (22 ottobre 2001): il bollettino è stato aggiornato per segnalare ai clienti che la versione della patch per Windows 2000 rilasciata il 18 ottobre 2001 conteneva un errore, che è stato corretto in questa versione.
-   V2.1 (13 giugno 2003): aggiornamento dei collegamenti per il download disponibili in Windows Update.
-   V3.0 (11 maggio 2004): Microsoft ha rilasciato una nuova versione dell'aggiornamento per la protezione di Windows NT Server 4.0 Terminal Server Edition.

*Built at 2014-04-18T01:50:00Z-07:00*
