---
TOCTitle: 'MS04-039'
Title: 'Bollettino Microsoft sulla sicurezza MS04-039 - Importante'
ms:assetid: 'ms04-039'
ms:contentKeyID: 61239967
ms:mtpsurl: 'https://technet.microsoft.com/it-IT/library/ms04-039(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS04-039 - Importante
==========================================================

Una vulnerabilità in ISA Server 2000 e Proxy Server 2.0 può consentire lo spoofing di contenuti Internet (888258)
-----------------------------------------------------------------------------------------------------------------

Data di pubblicazione: martedì 9 novembre 2004 | Aggiornamento: martedì 30 novembre 2004

**Data di pubblicazione:** 9 novembre 2004
**Data di aggiornamento:** 16 novembre 2004
**Versione:** 3.0

#### Riepilogo

**Destinatari:** clienti che utilizzano Microsoft Proxy Server 2.0 o Microsoft Internet Security and Acceleration (ISA) Server 2000.

**Effetti della vulnerabilità:**  spoofing

**Livello di gravità massimo:** importante

**Raccomandazioni:** si raccomanda di installare l'aggiornamento il più presto possibile.

**Aggiornamenti per la protezione sostituiti:** questo aggiornamento per la protezione sostituisce gli aggiornamenti forniti nel bollettino [MS03-012](http://technet.microsoft.com/security/bulletin/ms03-012). Sono compresi entrambi gli aggiornamenti per la protezione per ISA Server 2000 e Proxy Server 2.0.

**Avvertenze:** nessuna

**Software verificato e percorsi per il download dell'aggiornamento per la protezione:**

**Software interessato:**

-   Microsoft Proxy Server 2.0 Service Pack 1 – [Download dell'aggiornamento](http://www.microsoft.com/downloads/details.aspx?familyid=55643141-91e3-4474-8134-72887bc6fc18)
-   Microsoft Internet Security and Acceleration Server 2000 Service Pack 1 e Microsoft Internet Security and Acceleration Server 2000 Service Pack 2 – [Download dell'aggiornamento](http://www.microsoft.com/downloads/details.aspx?familyid=7a4c318f-5ac9-4cf2-8792-a4a62076ebe7)

    **Nota** I seguenti programmi software includono Microsoft Internet Security and Acceleration Server 2000 (ISA Server 2000). Si consiglia ai clienti che utilizzano questi programmi software di installare l'aggiornamento per la protezione ISA Server 2000 fornito.

    -   Microsoft Small Business Server 2000
    -   Microsoft Small Business Server 2003 Premium Edition

**Software non interessato:**

-   Microsoft Internet Security and Acceleration (ISA) Server 2004

I prodotti software inclusi nell'elenco sono stati sottoposti a test per determinare se tali versioni sono interessate dalla vulnerabilità. Le altre versioni non includono più il supporto degli aggiornamenti per la protezione o potrebbero non essere interessate dal problema. Per informazioni sulla disponibilità del supporto per il prodotto e la versione in uso, visitare il [sito Web di Microsoft Ciclo di vita del supporto](http://go.microsoft.com/fwlink/?linkid=21742).

### Informazioni generali

Compendio esecutivo
-------------------

<span></span>
**Riepilogo:**

L'aggiornamento risolve una vulnerabilità scoperta di recente e segnalata privatamente a Microsoft. Tale vulnerabilità è descritta nella sezione Dettagli della vulnerabilità del presente bollettino. La vulnerabilità può consentire all'autore di un attacco lo spoofing di contenuti Internet attendibili.

Microsoft consiglia di installare l'aggiornamento il più presto possibile.

**Livelli di gravità e identificatori della vulnerabilità:**

| Identificatori della vulnerabilità                                                                                    | Effetti della vulnerabilità | ISA Server 2000 | Proxy Server 2.0 |
|-----------------------------------------------------------------------------------------------------------------------|-----------------------------|-----------------|------------------|
| Vulnerabilità legata allo spoofing - [CAN-2004-0892](http://www.cve.mitre.org/cgi-bin/cvename.cgi?name=can-2004-0892) | Spoofing                    | Importante      | Importante       |

La [classificazione della gravità](http://technet.microsoft.com/security/bulletin/rating) si basa sui tipi di sistemi interessati dalla vulnerabilità, sui modelli di distribuzione più comuni e sui potenziali effetti del problema in tali ambienti.

Domande frequenti relative a questo aggiornamento per la protezione
-------------------------------------------------------------------

<span></span>
**Perché il 16 novembre 2004 è stato pubblicato l'aggiornamento di questo bollettino sulla sicurezza?**
Dopo la pubblicazione del bollettino sulla sicurezza MS04-039, Microsoft è venuta a conoscenza di un problema riguardante i clienti che utilizzano ISA Server 2000 Service Pack 1. La versione originale dell'aggiornamento della protezione per ISA Server 2000 non comprendeva tutti i necessari file binari per i sistemi che utilizzano ISA Server 2000 Service Pack 1. A seguito di questo problema, è possibile che ISA Server 2000 non funzioni in maniera corretta. Si consiglia ai clienti che utilizzano ISA Server 2000 Service Pack 1 di installare la versione aggiornata di questo aggiornamento. I clienti che utilizzano ISA Server 2000 Service Pack 2 non devono installare di nuovo il presente aggiornamento qualora siano stati in grado di installare in maniera corretta l'aggiornamento originale. La versione originale di questo aggiornamento consentiva di proteggersi dalla vulnerabilità descritta in questo bollettino sulla sicurezza.
È stato in seguito rilevato un altro problema relativo alla versione originale dell'aggiornamento della protezione riguardante i clienti che utilizzano Windows 2000 Service Pack 3. La versione originale era infatti stata concepita per Windows 2000 Service Pack 4. Si consiglia ai clienti che utilizzano Windows 2000 Service Pack 3 di installare la versione aggiornata di questo aggiornamento della protezione, che è stato modificato per poter essere installato correttamente nei sistemi che utilizzano Windows 2000 Service Pack 3. I clienti che utilizzano Windows 2000 Service Pack 4 con ISA Server 2000 Service Pack 2 non devono installare la versione aggiornata di questo aggiornamento della protezione. La versione originale di questo aggiornamento consentiva di proteggersi dalla vulnerabilità descritta in questo bollettino sulla sicurezza.
Entrambi i problemi riguardavano le versioni in tutte le lingue dell'aggiornamento della protezione ISA Server 2000.

**Perché il 9 novembre 2004 è stato pubblicato l'aggiornamento di questo bollettino sulla sicurezza?**
Dopo la pubblicazione del bollettino sulla sicurezza MS04-039, Microsoft è venuta a conoscenza di un problema riguardante gli utenti di ISA Server 2000 che avevano implementato la versione in lingua tedesca dell'aggiornamento della protezione. La versione pubblicata originariamente dell'aggiornamento della protezione ISA Server 2000 in tedesco richiedeva ISA Server 2000 Service Pack 2. La versione aggiornata dell'aggiornamento della protezione ISA Server 2000 in tedesco può essere installata nei sistemi ISA Server 2000 che implementano ISA Server 2000 Service Pack 1 o ISA Server 2000 Service Pack 2. Il problema riguardava soltanto la versione in tedesco dell'aggiornamento della protezione. La versione originale di questo aggiornamento consentiva di proteggersi dalla vulnerabilità descritta in questo bollettino sulla sicurezza. I clienti che utilizzano la versione in tedesco di ISA Server 2000 Service Pack 2 e che sono riusciti ad installare correttamente l'aggiornamento della protezione rilasciato originariamente non devono eseguire alcuna operazione.

**È possibile utilizzare Microsoft Baseline Security Analyzer (MBSA) per verificare se è necessario installare questo aggiornamento?**
No. MBSA non supporta attualmente il rilevamento dei prodotti interessati. Per informazioni dettagliate sui programmi che non è attualmente possibile analizzare con MBSA, vedere l'[articolo della Microsoft Knowledge Base 306460](http://support.microsoft.com/kb/306460). Se è stato installato uno dei programmi elencati nella sezione Software interessato di questo bollettino, potrebbe essere necessario installare manualmente l'aggiornamento richiesto. Per ulteriori informazioni su MBSA, visitare il [sito Web MBSA](http://www.microsoft.com/italy/technet/security/articoli/mbsa.mspx).

**È possibile utilizzare Systems Management Server (SMS) per verificare se è necessario installare questo aggiornamento?**
Sì. SMS consente di individuare questo aggiornamento per la protezione e di eseguirne la distribuzione. SMS esegue il rilevamento tramite MBSA e, di conseguenza, presenta la stessa limitazione descritta precedentemente in questo bollettino in relazione ai programmi che MBSA non è in grado di rilevare. Sebbene SMS non sia in grado di rilevare il software interessato tramite MBSA, gli amministratori possono utilizzare SMS per individuare i file interessati ed eseguirne l'aggiornamento. Per la distribuzione dell'aggiornamento è inoltre possibile utilizzare le funzionalità di [inventario e distribuzione del software](http://go.microsoft.com/fwlink/?linkid=33333) disponibili in SMS. Per ulteriori informazioni su SMS, visitare il [sito Web SMS](http://www.microsoft.com/italy/smserver/default.mspx).

**È possibile utilizzare SMS per determinare se i programmi installati devono essere aggiornati?**
Sì. È possibile utilizzare SMS per determinare se nel sistema sono presenti programmi che potrebbero avere installato una propria versione del componente affetto dalla vulnerabilità. Per ISA Server 2000, SMS è in grado di rilevare la presenza del file Msphlpr.dll e di aggiornare tutte le versioni del file anteriori alla 3.0.1200.408. Per Proxy Server 2.0 Service Pack 1, nella sezione Informazioni sull'aggiornamento per la protezione di questo bollettino sono disponibili informazioni dettagliate sui file.

Dettagli della vulnerabilità
----------------------------

<span></span>
#### Vulnerabilità legata allo spoofing - CAN-2004-0892:

Si tratta di una vulnerabilità legata allo spoofing nei prodotti interessati che può consentire a un pirata informatico lo spoofing di contenuti Internet attendibili. Gli utenti potrebbero essere indotti a credere di accedere a contenuti Internet attendibili, mentre in realtà si tratta di contenuti dannosi, ad esempio siti Web. Comunque, per sfruttare questa vulnerabilità, un pirata informatico dovrebbe in primo luogo riuscire a convincere un utente a visitare il sito dannoso.

#### Fattori attenuanti della vulnerabilità legata allo spoofing - CAN-2004-0892:

-   La vulnerabilità non consente lo spoofing dei certificati SSL. Un pirata informatico non sarebbe in grado di utilizzare i certificati SSL appartenenti ad altri nomi di dominio. Ad esempio, un sito Web di spoofing non è in grado di utilizzare il certificato SSL di un sito attendibile per stabilire una sessione SSL con un utente. Se un sito Web di spoofing tenta di eseguire questa operazione, l'autenticazione non riesce e l'utente riceve un messaggio di avviso.
-   Un pirata informatico dovrebbe prima convincere l'utente a visualizzare contenuti che generino una ricerca inversa. Ad esempio, potrebbe convincere un utente a visitare un sito Web appositamente predisposto utilizzando un indirizzo IP che generi una ricerca inversa.
-   I sistemi che consentono la regola predefinita per i siti e i contenuti che permette tutto il traffico a tutte le destinazioni non sono interessati dalla vulnerabilità. Tuttavia, le linee guida per una protezione ottimale prevedono generalmente la disabilitazione di questa regola e, ai fini della limitazione di questa vulnerabilità, si consiglia di non abilitarla.

#### Soluzioni alternative per la vulnerabilità legata allo spoofing - CAN-2004-0892:

-   **Impostare le dimensioni della cache DNS per il software interessato su zero.**
    Questa impostazione consente di disabilitare efficacemente la memorizzazione nella cache DNS del sistema interessato. In tal modo, il software esposto alla vulnerabilità non sarà in grado di utilizzare i dati di spoofing eventualmente contenuti nella cache. Si potrebbe tuttavia produrre una riduzione delle prestazioni a livello di risoluzione DNS. L'operazione deve essere eseguita come soluzione temporanea ed esclusivamente sui sistemi nei quali non è possibile applicare l'aggiornamento per la protezione. Per istruzioni dettagliate su come eseguire la procedura, consultare l'[articolo della Microsoft Knowledge Base 889189](http://support.microsoft.com/kb/889189).

    Se si sospetta che il sistema sia stato oggetto di tentativi di sfruttamento di questa vulnerabilità, è possibile svuotare la cache del proxy Web per tentare di rimuovere gli eventuali contenuti dannosi. Per istruzioni dettagliate su come eseguire la procedura, consultare l'[articolo della Microsoft Knowledge Base 889189](http://support.microsoft.com/kb/889189).

#### Domande frequenti relative alla vulnerabilità legata allo spoofing - CAN-2004-0892:

**Qual è la portata o l'impatto di questa vulnerabilità?**
Si tratta di una vulnerabilità legata allo spoofing. La vulnerabilità può consentire all'autore di un attacco lo spoofing di contenuti Internet attendibili. Gli utenti potrebbero essere indotti a credere di accedere a contenuti Internet attendibili, mentre in realtà si tratta di contenuti dannosi, ad esempio siti Web. Comunque, per sfruttare questa vulnerabilità, un pirata informatico dovrebbe in primo luogo riuscire a convincere un utente a visitare il sito dannoso.

**Quali sono le cause di questa vulnerabilità?**
Il metodo utilizzato dal software interessato per memorizzare nella cache i risultati di una ricerca inversa.

**Che cos'è una ricerca inversa?**
Nel sistema DNS, una ricerca inversa è un processo di query in base al quale viene eseguita una ricerca nell'indirizzo IP di un computer host volta a rilevare il relativo nome di dominio DNS. Per ulteriori informazioni sulle ricerche inverse, visitare il seguente [sito Web](http://www.microsoft.com/windows2000/en/advanced/help/default.asp?url=/windows2000/en/advanced/help/sag_dns_und_reverselookup.htm).

**In cosa consiste nello specifico il problema di memorizzazione nella cache dei risultati di una ricerca inversa nei prodotti interessati?**
Proxy Server 2.0 e ISA Server 2000 memorizzano nella cache i risultati delle ricerche inverse e li utilizzano per condurre normali ricerche dirette. Questo comportamento presuppone che i nomi host ricevuti durante le ricerche inverse siano validi. La prima volta che viene eseguita una ricerca inversa in relazione a un indirizzo IP specifico, un pirata informatico potrebbe fornire una risposta di spoofing con un nome di dominio per il quale non ha autorità. Se l'utente tenta successivamente di accedere alla risorsa utilizzando il nome di dominio di spoofing fornito dal pirata informatico, la richiesta viene indirizzata all'indirizzo IP errato invece di raggiungere il proprietario dei contenuti validi.

**Che cos'è Proxy Server 2.0?**
Proxy Server 2.0 svolge la funzione di gateway Internet per i computer client. Un server proxy agisce in genere da intermediario tra una rete privata e Internet. Proxy Server 2.0 memorizza inoltre nella cache i contenuti Internet per gli utenti interni, in modo da incrementare le prestazioni e ridurre la larghezza di banda di rete in uscita.

**Che cos'è ISA Server 2000?**
ISA Server 2000 integra un firewall di livello aziendale e una cache Web a elevate prestazioni. Il firewall contribuisce a proteggere la rete definendo le risorse a cui è possibile accedere e le condizioni con cui deve avvenire l'accesso. La cache Web contribuisce a migliorare le prestazioni della rete, memorizzando copie locali dei contenuti Web richiesti più di frequente. È possibile installare ISA Server in tre diverse modalità: firewall, cache e integrata.
La modalità firewall consente agli amministratori di proteggere le comunicazioni di rete mediante la configurazione di regole per il controllo delle comunicazioni tra la rete aziendale e Internet. La modalità cache consente di migliorare le prestazioni della rete memorizzando sul server le pagine Web a cui si accede di frequente. Infine, in modalità integrata sono disponibili tutte le funzionalità delle modalità cache e firewall.

**A quali attacchi viene esposto il sistema a causa di questa vulnerabilità?**
Sfruttando questa vulnerabilità un pirata informatico potrebbe portare a termine lo spoofing di contenuti Internet attendibili. Gli utenti potrebbero essere indotti a credere di accedere a contenuti Internet attendibili, mentre in realtà si tratta di contenuti dannosi, ad esempio siti Web. Un pirata informatico che riuscisse a sfruttare questa vulnerabilità potrebbe eseguire lo spoofing di siti Web o altri tipi di contenuti Internet.

**Quali capacità sono necessarie per sfruttare questa vulnerabilità?**
La vulnerabilità potrebbe essere sfruttata da qualsiasi utente anonimo in grado di far visualizzare una pagina Web appositamente predisposta a un client che utilizza ISA Server 2000 o Proxy Server 2.0.

In uno scenario di attacco dal Web, il pirata informatico dovrebbe pubblicare un sito contenente una pagina utilizzata per tentare di sfruttare questa vulnerabilità. Poiché non è in alcun modo possibile obbligare gli utenti a visitare un sito Web dannoso, il pirata informatico dovrebbe indurre le vittime a visitare il sito, in genere inducendole a fare clic su un collegamento che le indirizzi al sito. È inoltre possibile far visualizzare contenuti Web dannosi ai client che eseguono ISA Server 2000 o Proxy Server 2.0 utilizzando banner pubblicitari o altre modalità di visualizzazione di contenuti Web.

Un pirata informatico che fosse in grado di far visualizzare i contenuti Web dannosi ai client che eseguono ISA Server 2000 o Proxy Server 2.0 dovrebbe in seguito predisporre una risposta di spoofing per le richieste provenienti da ricerche inverse eseguite dai sistemi interessati.

**È possibile sfruttare questa vulnerabilità tramite Internet?**
Sì. Un pirata informatico può tentare di sfruttare questa vulnerabilità tramite Internet.

**Quali sono gli scopi dell'aggiornamento?**
L'aggiornamento elimina la vulnerabilità modificando il modo in cui i prodotti interessati memorizzano nella cache i risultati delle ricerche inverse.

**Al momento del rilascio di questo bollettino le informazioni sulla vulnerabilità erano disponibili pubblicamente?**
No. Microsoft ha ricevuto informazioni sulla vulnerabilità da fonti private. Secondo le informazioni in possesso di Microsoft, al momento della pubblicazione di questo bollettino l'esistenza di questa vulnerabilità non era stata ancora divulgata pubblicamente.

**Al momento del rilascio di questo bollettino erano già stati segnalati attacchi basati sullo sfruttamento di questa vulnerabilità?**
No. Al momento del rilascio di questo bollettino Microsoft non aveva ricevuto alcuna segnalazione in merito allo sfruttamento di questa vulnerabilità a scopo di attacco, né dell'esistenza di codice di prova pubblicato.

Informazioni sull'aggiornamento per la protezione
-------------------------------------------------

<span></span>
**Piattaforme e prerequisiti per l'installazione:**

Per informazioni sull'aggiornamento per la protezione specifico per la piattaforma utilizzata, fare clic sul collegamento corrispondente:

#### ISA Server 2000 Service Pack 1, ISA Server 2000 Feature Pack 1, ISA Server 2000 Service Pack 2, Small Business Server 2000, Small Business Server 2000 Service Pack 1, Small Business Server 2003

**Prerequisiti**
Questo aggiornamento per la protezione richiede l'installazione di ISA Server Service Pack 1 (SP1), ISA Server 2000 Feature Pack 1 o ISA Server 2000 Service Pack 2 (SP2)

**Disponibilità nei service pack futuri:**
L'aggiornamento per il problema illustrato verrà incluso in un service pack futuro.

**Informazioni per l'installazione**

Questo aggiornamento per la protezione supporta le seguenti opzioni del programma di installazione:

**/help                 **Visualizza le opzioni della riga di comando

**Modalità di installazione**

**/quiet  **            **  **Modalità non interattiva (senza interazioni con l'utente o visualizzazione di messaggi e richieste)

**/passive**            Modalità automatica (solo indicatore di stato)

**      /uninstall**          Disinstalla il pacchetto

**Opzioni di riavvio**

**/norestart**          Non richiede il riavvio del sistema al termine dell'installazione

**/forcerestart**      Esegue il riavvio del sistema dopo l'installazione

**Opzioni speciali**

**/l**                        Visualizza un elenco degli aggiornamenti rapidi o dei pacchetti di aggiornamento di Windows installati

**/o**                       Sovrascrive i file OEM senza richiedere conferma

**/n**                       Non esegue il backup dei file necessari per la disinstallazione

**/f**                        Impone la chiusura delle altre applicazioni all'arresto del computer

**/extract**             Estrae i file senza avviare il programma di installazione

**Nota** È possibile combinare queste opzioni in un unico comando. Per garantire la compatibilità con le versioni precedenti, l'aggiornamento per la protezione supporta anche le opzioni del programma di installazione utilizzate dalla versione precedente dell'utilità di installazione. Per ulteriori informazioni sulle opzioni supportate dal programma di installazione, vedere l'[articolo della Microsoft Knowledge Base 262841](http://support.microsoft.com/kb/262841).

**Informazioni per la distribuzione**

Per installare l'aggiornamento per la protezione, immettere la riga seguente al prompt dei comandi di ISA Server 2000:

**Isa2000-kb888258-x86-enu.exe**

**Necessità di riavvio**

Per questo aggiornamento non è necessario riavviare il sistema. Il programma di installazione arresta i servizi necessari, applica l'aggiornamento, quindi riavvia i servizi. Tuttavia, se per una ragione qualsiasi non è possibile arrestare i servizi richiesti, o se i file richiesti sono in uso, sarà necessario riavviare il sistema. In questo caso, viene visualizzato un messaggio in cui si indica di riavviare il sistema.

**Informazioni per la rimozione**

Per rimuovere questo aggiornamento, utilizzare Installazione applicazioni dal Pannello di controllo. Selezionare **Aggiornamento per la protezione di Microsoft ISA Server 2000 (KB 888258)**, quindi scegliere Aggiungi/Rimuovi. Se l'aggiornamento per la protezione è stato installato mentre era in uso ISA Server 2000 Service Pack 1 o ISA Server 2000 Feature Pack 1, l'aggiornamento può essere rimosso. Se l'aggiornamento per la protezione è stato installato mentre era in uso ISA Server 2000 Service Pack 1 o ISA Server 2000 Feature Pack 1 e in seguito è stato installato ISA Server 2000 Service Pack 2 ed è stato rimosso questo aggiornamento, è necessario reinstallare ISA Server 2000 Service Pack 2.

**Informazioni sui file**

I file della versione inglese di questo aggiornamento presentano gli attributi riportati nella tabella che segue (o valori successivi). Le date e le ore dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda **Fuso orario** dello strumento Data e ora del Pannello di controllo.

ISA Server 2000 Service Pack 1, ISA Server Feature Pack 1, ISA Server 2000 Service Pack 2, Small Business Server 2000, Small Business Server 2000 Service Pack 1, Small Business Server 2003:

`Data         Ora   Versione        Dimensioni     Nome file----------------------------------------------------------12-Nov-2004  07:28  3.0.1200.408   185,336  Mspadmin.exe12-Nov-2004  07:09  3.0.1200.408   110,072  Msphlpr.dll12-Nov-2004  07:09  3.0.1200.408   401,912  W3proxy.exe12-Nov-2004  07:09  3.0.1200.408   307,192  Wspsrv.exe`

**Verifica dell'installazione dell'aggiornamento**

-   **Verifica della versione dei file**

    **Nota** Poiché esistono diverse versioni di Microsoft Windows, le operazioni descritte di seguito potrebbero risultare diverse nel computer in uso. In tal caso, consultare la documentazione del prodotto per eseguire tutti i passaggi.

    1.  Fare clic su **Start**, quindi su **Cerca**.
    2.  Nel riquadro **Risultati della ricerca**, scegliere **Tutti i file e cartelle** in **Ricerca guidata**.
    3.  Nella casella **Nome del file o parte del nome**, digitare il nome del file, individuato nell'appropriata tabella di informazioni sui file, quindi fare clic su **Cerca**.
    4.  Nell'elenco dei file, fare clic con il pulsante destro del mouse sul file individuato nell'appropriata tabella di informazioni sui file, quindi scegliere **Proprietà**.

        **Nota** A seconda della versione del sistema operativo o dei programmi installati, è possibile che alcuni dei file elencati nella tabella di informazioni sui file non siano installati.

    5.  Nella scheda **Versione** individuare il numero di versione del file installato nel computer e confrontarlo con quello specificato nell'appropriata tabella di informazioni sui file.

        **Nota** È possibile che durante l'installazione alcuni attributi diversi dalla versione del file vengano modificati. Il confronto di altri attributi dei file con le informazioni disponibili nella tabella non è un metodo supportato per la verifica dell'installazione dell'aggiornamento. In alcuni casi, inoltre, è possibile che i file vengano rinominati durante l'installazione. Se le informazioni sul file o la versione non sono disponibili, utilizzare uno degli altri metodi disponibili per verificare l'installazione dell'aggiornamento.

-   **Controllo delle chiavi del Registro di sistema**

    Per verificare i file installati dell'aggiornamento per la protezione, è anche possibile esaminare le seguenti chiavi del Registro di sistema:

    HKEY\_LOCAL\_MACHINE\\SOFTWARE\\Microsoft\\Fpc\\Hotfixes\\SP1\\408

-   **In alternativa, è possibile attenersi alla procedura descritta di seguito per verificare che l'aggiornamento per la protezione sia stato installato:**
    1.  Fare clic su **Start**, scegliere **Impostazioni**, quindi **Pannello di controllo**.
    2.  Fare doppio clic su **Installazione applicazioni**.
    3.  Se Aggiornamento per la protezione di Microsoft ISA Server 2000 (KB888258) compare nell'elenco, l'aggiornamento per la protezione è stato installato.

#### Proxy Server 2.0 Service Pack 1

**Prerequisiti:**
Per questo aggiornamento per la protezione è necessaria la versione definitiva di Proxy Server 2.0 Service Pack 1.

**Informazioni per la distribuzione**

Per installare l'aggiornamento, immettere la riga seguente al prompt dei comandi:

**Proxy20-KB888258-x86-enu.exe**

**Necessità di riavvio**

Dopo l'applicazione dell'aggiornamento per la protezione è necessario riavviare il sistema.

**Informazioni per la rimozione**

È possibile rimuovere l'aggiornamento per la protezione di Proxy Server 2.0 Service Pack 1 mediante Installazione applicazioni nel Pannello di controllo. Selezionare **Aggiornamento rapido di Proxy Server 2.0 - KB888258**, quindi fare clic su Aggiungi/Rimuovi.

**Informazioni sui file**

I file della versione inglese di questo aggiornamento presentano gli attributi riportati nella tabella che segue (o valori successivi). Le date e le ore dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda **Fuso orario** dello strumento Data e ora del Pannello di controllo.

Proxy Server 2.0:

`Data         Ora   Versione     Dimensione     Nome file-----------------------------------------------------28-Ott-2004  01:18  2.0.390.16   43,280  W3pcache.dll28-Ott-2004  01:26  2.0.390.16  192,784  W3proxy.dll28-Ott-2004  01:18  2.0.390.16   97,040  Wspsrv.exe`

### Altre informazioni

**Ringraziamenti**

Microsoft [ringrazia](http://go.microsoft.com/fwlink/?linkid=21127) i seguenti utenti per aver collaborato con noi al fine di proteggere i sistemi dei clienti:

-   [Martijn de Vries](mailto:martijnv@infosupport.com) di Info Support per aver individuato la vulnerabilità legata allo spoofing e [Thomas de Klerk](mailto:thomask@infosupport.com) di Info Support per aver segnalato questa vulnerabilità (CAN-2004-0892).

**Download di altri aggiornamenti per la protezione:**

Sono disponibili aggiornamenti per altri problemi di protezione nei seguenti siti:

-   Gli aggiornamenti per la protezione sono disponibili nell'[Area download Microsoft](http://www.microsoft.com/downloads/results.aspx?displaylang=it&freetext=security_patch) ed è possibile individuarli in modo semplice eseguendo una ricerca con la parola chiave "security\_patch".
-   Gli aggiornamenti per i sistemi consumer sono disponibili nel sito Web [Windows Update](http://go.microsoft.com/fwlink/?linkid=21130).

**Supporto tecnico:**

-   Per usufruire dei servizi del supporto tecnico negli Stati Uniti e in Canada, visitare il sito del [Supporto Tecnico Microsoft](http://go.microsoft.com/fwlink/?linkid=21131). Le chiamate al supporto tecnico relative agli aggiornamenti per la protezione sono gratuite.
-   I clienti internazionali possono ottenere assistenza tecnica presso le filiali Microsoft locali. Gli interventi di assistenza relativi agli aggiornamenti di protezione sono gratuiti. Per ulteriori informazioni su come contattare Microsoft per ottenere supporto, visitare il [sito Web del supporto internazionale](http://go.microsoft.com/fwlink/?linkid=21155).

**Fonti di informazioni sulla sicurezza:**

-   Nella sezione dedicata alla sicurezza del sito Web [Microsoft TechNet](http://www.microsoft.com/technet/security/bulletin/) sono disponibili ulteriori informazioni sulla protezione e la sicurezza dei prodotti Microsoft.
-   [Microsoft Baseline Security Analyzer](http://www.microsoft.com/italy/technet/security/articoli/mbsa.mspx) (MBSA)
-   [Windows Update](http://go.microsoft.com/fwlink/?linkid=21130)
-   Catalogo di Windows Update:per ulteriori informazioni sul catalogo di Windows Update, vedere l'[articolo della Microsoft Knowledge Base 323166](http://support.microsoft.com/kb/323166).
-   [Office Update](http://go.microsoft.com/fwlink/?linkid=21135)

**Systems Management Server:**

Microsoft Systems Management Server (SMS) offre una soluzione aziendale altamente configurabile per la gestione degli aggiornamenti. Tramite SMS gli amministratori possono identificare i sistemi Windows che richiedono gli aggiornamenti per la protezione ed eseguire la distribuzione controllata di tali aggiornamenti in tutta l'azienda, riducendo al minimo le eventuali interruzioni del lavoro degli utenti finali. Per ulteriori informazioni sull'utilizzo di SMS 2003 per la distribuzione degli aggiornamenti per la protezione, visitare il [sito Web SMS 2003 Security Patch Management](http://go.microsoft.com/fwlink/?linkid=22939). Gli utenti di SMS 2.0 possono inoltre utilizzare [Software Updates Service Feature Pack](http://go.microsoft.com/fwlink/?linkid=33340) per semplificare la distribuzione degli aggiornamenti per la protezione. Per ulteriori informazioni su SMS, visitare il [sito Web SMS](http://www.microsoft.com/italy/smserver/default.mspx).

**Nota** SMS utilizza Microsoft Baseline Security Analyzer e lo strumento di rilevamento di Microsoft Office per offrire il più ampio supporto possibile per il rilevamento e la distribuzione degli aggiornamenti inclusi nei bollettini sulla sicurezza. Alcuni aggiornamenti non possono essere tuttavia rilevati tramite questi strumenti. In questi casi, per applicare gli aggiornamenti a computer specifici è possibile utilizzare le funzionalità di inventario di SMS. Per ulteriori informazioni su questa procedura, visitare il seguente [sito Web](http://go.microsoft.com/fwlink/?linkid=33341). Per alcuni aggiornamenti per la protezione può essere necessario disporre di diritti amministrativi ed eseguire il riavvio del sistema. Per installare tali aggiornamenti è possibile utilizzare lo strumento Elevated Rights Deployment Tool, disponibile in [SMS 2003 Administration Feature Pack](http://go.microsoft.com/fwlink/?linkid=33387) e in [SMS 2.0 Administration Feature Pack](http://go.microsoft.com/fwlink/?linkid=21161).

**Dichiarazione di non responsabilità:**

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   V1.0 (9 novembre 2004): pubblicazione del bollettino
-   V2.0 (9 novembre 2004): aggiornamento del bollettino con la notizia del rilascio di una versione aggiornata dell'aggiornamento della protezione ISA Server 2000 solo per la lingua tedesca. Questo problema non riguarda le versioni in altre lingue del presente aggiornamento per la protezione. Anche la sezione Aggiornamenti per la protezione sostituiti è stata rivista.
-   V3.0 (16 novembre 2004): aggiornamento del bollettino con la notizia del rilascio di versioni aggiornate degli aggiornamenti per la protezione ISA Server 2000 per tutte le lingue. Questi problemi riguardavano i clienti che utilizzano ISA Server 2000 Service Pack 1 o Windows 2000 Service Pack 3. Anche la sezione Aggiornamenti per la protezione sostituiti è stata rivista.

*Built at 2014-04-18T01:50:00Z-07:00*
