---
TOCTitle: 'MS04-019'
Title: 'Bollettino Microsoft sulla sicurezza MS04-019 - Importante'
ms:assetid: 'ms04-019'
ms:contentKeyID: 61239947
ms:mtpsurl: 'https://technet.microsoft.com/it-IT/library/ms04-019(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS04-019 - Importante
==========================================================

Una vulnerabilità in Utility Manager può consentire l'esecuzione di codice non autorizzato (842526)
---------------------------------------------------------------------------------------------------

Data di pubblicazione: martedì 13 luglio 2004

**Data di pubblicazione:** 13 luglio 2004
**Versione:** 1.0

#### Riepilogo

**Destinatari:** utenti che utilizzano Microsoft® Windows® 2000

**Effetti della vulnerabilità:** acquisizione di privilegi più elevati nel sistema locale

**Livello di gravità:** Importante

**Consiglio:** è consigliabile installare l’aggiornamento per la protezione il più presto possibile.

**Aggiornamenti per la protezione sostituiti:** questo bollettino sostituisce l'[**MS03-025**](http://go.microsoft.com/fwlink?linkid=17773). Per ulteriori informazioni, vedere la sezione "Domande frequenti" del presente bollettino.

**Avvertenze:** nessuna

**Software verificato e posizioni per il download dell'aggiornamento per la protezione:**

**Software interessato:**

-   Microsoft Windows 2000 Service Pack 2, Microsoft Windows 2000 Service Pack 3, Microsoft Windows 2000 Service Pack 4 – [Download dell'aggiornamento](http://www.microsoft.com/downloads/details.aspx?familyid=94cd9925-d99b-4cb6-b51e-248d4fd8af07&displaylang=en)

**Software non interessato:**

-   Microsoft Windows NT® 4.0 Workstation Service Pack 6a
-   Microsoft Windows NT 4.0 Server Service Pack 6a
-   Microsoft Windows NT 4.0 Server Terminal Server Edition Service Pack 6
-   Microsoft Windows XP e Microsoft Windows XP Service Pack 1
-   Microsoft Windows XP 64-Bit Edition Service Pack 1
-   Microsoft Windows XP 64-Bit Edition versione 2003
-   Microsoft Windows Server™ 2003
-   Microsoft Windows Server 2003 64-Bit Edition
-   Microsoft Windows 98, Microsoft Windows 98 Second Edition (SE) e Microsoft Windows Millennium Edition (ME)

I prodotti software inclusi nell'elenco sono stati sottoposti a test per determinare se tali versioni sono interessate dalla vulnerabilità. Le altre versioni non includono più il supporto degli aggiornamenti per la protezione o potrebbero non essere interessate dal problema. Per informazioni sulla disponibilità del supporto per il prodotto e la versione in uso, visitare il sito Web [Ciclo di vita del supporto Microsoft](http://go.microsoft.com/fwlink/?linkid=21742).

### Informazioni generali

Riepilogo
---------

<span></span>
**Riepilogo:**

L'aggiornamento risolve una vulnerabilità scoperta di recente e segnalata privatamente a Microsoft. Esiste una vulnerabilità legata all'[acquisizione di privilegi più elevati](http://go.microsoft.com/fwlink/?linkid=21142) nel modo in cui Utility Manager avvia le applicazioni. Un utente che riesce ad accedere al sistema potrebbe forzare l'avvio di un'applicazione con privilegi di sistema tramite Utility Manager e assumere così il controllo completo del sistema. Tale vulnerabilità è descritta nella sezione "Dettagli della vulnerabilità" del presente bollettino.

Sfruttando questa vulnerabilità un utente malintenzionato può assumere il controllo completo di un sistema interessato, riuscendo a installare programmi, visualizzare, modificare o eliminare dati o creare nuovi account con privilegi completi.

Microsoft consiglia di installare l'aggiornamento il più presto possibile.

**Livelli di gravità e identificatore della vulnerabilità:**

| Identificatore della vulnerabilità                                                                                  | Effetti della vulnerabilità           | Windows 2000 |
|---------------------------------------------------------------------------------------------------------------------|---------------------------------------|--------------|
| Vulnerabilità di Utility Manager - [CAN-2004-0213](http://www.cve.mitre.org/cgi-bin/cvename.cgi?name=can-2004-0213) | Acquisizione di privilegi più elevati | Importante   |

La [classificazione della gravità](http://technet.microsoft.com/security/bulletin/rating) di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

Domande frequenti correlate a questo aggiornamento per la protezione
--------------------------------------------------------------------

<span></span>
**Quali aggiornamenti sostituisce il presente rilascio?**
Questo aggiornamento per la protezione sostituisce un bollettino sulla sicurezza precedente. L'ID del bollettino sulla sicurezza e i sistemi operativi interessati sono elencati nella tabella che segue.

| ID bollettino                                               | Windows NT 4.0  | Windows 2000 | Windows XP      | Windows Server 2003 |
|-------------------------------------------------------------|-----------------|--------------|-----------------|---------------------|
| [**MS03-025**](http://go.microsoft.com/fwlink?linkid=17773) | Non applicabile | Sostituito   | Non applicabile | Non applicabile     |

**L'aggiornamento include anche altre modifiche alle funzionalità?**
Sì. Oltre alle modifiche elencate nella sezione "Dettagli delle vulnerabilità" del presente bollettino, questo aggiornamento include la seguente modifica di funzionalità: in Utility Manager non è più possibile utilizzare la Guida sensibile al contesto. Questa funzionalità è stata eliminata per garantire una maggiore sicurezza e impedire un utilizzo potenzialmente dannoso. Microsoft ha adottato questa soluzione quale misura di difesa efficace per fornire ulteriore protezione contro un eventuale utilizzo dannoso di Utility Manager in futuro.

**Il periodo di estensione dei servizi di supporto per gli aggiornamenti della protezione per Windows 2000 Service Pack 2 è terminato il 30 giugno 2004. Perché nel bollettino è incluso un aggiornamento per la protezione per questa versione del sistema operativo?**
Come indicato in precedenza, Windows 2000 Service Pack 2 è giunto al termine del proprio ciclo di vita e Microsoft ne ha esteso il relativo supporto fino al 30 giugno 2004. L'estensione del periodo di supporto è tuttavia terminata da poco tempo. In questo caso, la maggior parte degli interventi necessari per risolvere questa vulnerabilità sono stati completati prima del 30 giugno 2003. Per questo motivo, Microsoft ha deciso di rilasciare gli aggiornamenti della protezione anche per questa versione del sistema operativo nell'ambito del presente bollettino sulla sicurezza. Microsoft non prevede di procedere allo stesso modo per eventuali vulnerabilità future che possano riguardare questa versione del sistema operativo, tuttavia si riserva il diritto di produrre degli aggiornamenti e renderli disponibili, se necessario.

Se si utilizza questa versione del sistema operativo, è sempre consigliabile migrare alle versioni supportate, in modo tale da prevenire qualsiasi esposizione a future vulnerabilità. Per ulteriori informazioni sulla disponibilità del supporto per i prodotti Windows, visitare il sito Web [Ciclo di vita del supporto Microsoft](http://go.microsoft.com/fwlink/?linkid=21742). Per ulteriori informazioni sull'estensione del periodo di supporto in relazione agli aggiornamenti di protezione per questa versione del sistema operativo, visitare il sito Web del [Supporto Tecnico Clienti Microsoft](http://support.microsoft.com/default.aspx?scid=fh;%5bln%5d;lifeanoct2003).

Per ulteriori informazioni vedere le [domande frequenti sul sistema operativo Windows](http://support.microsoft.com/default.aspx?scid=fh;%5bln%5d;lifewinfaq).

**È possibile utilizzare Microsoft Baseline Security Analyzer (MBSA) per verificare se è necessario installare questo aggiornamento?**
Sì. MBSA consente di verificare se questo aggiornamento è necessario. Per ulteriori informazioni su MBSA, visitare il [sito Web MBSA](http://go.microsoft.com/fwlink/?linkid=21134).

**Nota** A partire dal 20 aprile 2004, per il file Mssecure.xml utilizzato in MBSA 1.1.1 e nelle versioni precedenti non sono più disponibili aggiornamenti tramite nuovi bollettini sulla sicurezza. Le scansioni eseguite con MBSA 1.1.1 o con le versioni precedenti non saranno pertanto complete dopo tale data. È consigliabile eseguire l'aggiornamento a MBSA 1.2 perché è in grado di rilevare gli aggiornamenti per la protezione in modo più accurato e perché supporta prodotti aggiuntivi. MBSA 1.2 è disponibile per il download nel [sito Web MBSA](http://go.microsoft.com/fwlink/?linkid=21134). Per ulteriori informazioni sul supporto di MBSA, visitare il [sito Web](http://www.microsoft.com/technet/security/tools/mbsaqa.mspx)[delle domande frequenti su Microsoft Baseline Security Analyzer (MBSA) 1.2](http://www.microsoft.com/technet/security/tools/mbsaqa.mspx)</a>.

**È possibile utilizzare Systems Management Server (SMS) per verificare se è necessario installare questo aggiornamento?**
Sì. SMS consente di individuare questo aggiornamento per la protezione e di eseguirne il deployment. Per ulteriori informazioni su SMS, visitare il sito Web [SMS](http://go.microsoft.com/fwlink/?linkid=21158).

Dettagli della vulnerabilità
----------------------------

<span></span>
#### Vulnerabilità di Utility Manager - CAN-2004-0213:

Esiste una vulnerabilità legata all'[acquisizione di privilegi più elevati](http://go.microsoft.com/fwlink/?linkid=21142) nel modo in cui Utility Manager avvia le applicazioni. Un utente che riesce ad accedere al sistema potrebbe forzare l'avvio di un'applicazione con privilegi di sistema tramite Utility Manager e assumere così il controllo completo del sistema.

#### Fattori attenuanti della vulnerabilità di Utility Manager - CAN-2004-0213:

-   Per sfruttare la vulnerabilità, è necessario disporre di credenziali di accesso valide ed essere in grado di accedere al sistema in locale. La vulnerabilità non può essere sfruttata in remoto o da utenti anonimi.
-   Windows NT 4.0, Windows XP e Windows Server 2003 non sono interessati dalla vulnerabilità. Windows NT 4.0 non implementa Utility Manager.
-   Nel documento [Windows 2000 Hardening Guide](http://www.microsoft.com/downloads/details.aspx?familyid=15e83186-a2c8-4c8f-a9d0-a0201f639a56&displaylang=en) si consiglia di disattivare il servizio Utility Manager. Per gli ambienti configurati in modo conforme alle linee guide presentate in questo documento il livello di rischio è ridotto.

#### Soluzioni alternative per la vulnerabilità di Utility Manager - CAN-2004-0213:

Microsoft ha verificato le soluzioni alternative seguenti. Sebbene queste soluzioni alternative non eliminino la vulnerabilità sottostante, consentono di bloccare gli attacchi noti. Se una soluzione alternativa riduce la funzionalità, viene identificata di seguito.

**Utilizzare le impostazioni dei criteri di gruppo per disattivare Utility Manager in tutti i sistemi interessati che non richiedano questa funzionalità.**

Poiché Utility Manager rappresenta un possibile veicolo di attacco, è necessario disattivarlo tramite le impostazioni dei criteri di gruppo. Il nome del processo di Utility Manager è Utilman.exe. Il documento indicato di seguito include informazioni sulle procedure per richiedere agli utenti di eseguire soltanto le applicazioni autorizzate utilizzando le impostazioni dei [criteri di gruppo](http://www.microsoft.com/windows2000/techinfo/howitworks/management/grouppolwp.asp).

**Nota** Si consiglia inoltre di leggere il documento [Windows 2000 Hardening Guide](http://www.microsoft.com/downloads/details.aspx?familyid=15e83186-a2c8-4c8f-a9d0-a0201f639a56&displaylang=en) che include informazioni sulla disattivazione di Utility Manager.

**Effetto della soluzione:** Utility Manager consente di accedere in modo semplice a molte delle funzionalità di Accesso facilitato del sistema operativo. Tale accesso non sarà disponibile fino alla rimozione delle restrizioni. Per ulteriori informazioni sull'avvio manuale di molte delle funzionalità di Accesso facilitato, visitare il seguente [sito Web](http://www.microsoft.com/enable/training/windows2000/default.aspx).

#### Domande frequenti relative alla vulnerabilità di Utility Manager - CAN-2004-0213:

**Qual è la portata o l'impatto di questa vulnerabilità?**
Si tratta di una vulnerabilità di [acquisizione di privilegi più elevati](http://go.microsoft.com/fwlink/?linkid=21142). Sfruttando questa vulnerabilità un utente malintenzionato può assumere il controllo completo di un sistema interessato, riuscendo a installare programmi, visualizzare, modificare o eliminare dati o creare nuovi account con privilegi completi.

**Quali sono le cause di questa vulnerabilità?**
Il processo utilizzato da Utility Manager per avviare le applicazioni. È possibile che Utility Manager avvii applicazioni con privilegi di sistema.

**Cos'è Utility Manager?**
Utility Manager è un'[utilità di accesso facilitato](http://www.microsoft.com/enable/at/default.aspx) che consente agli utenti di determinare lo stato dei programmi di accesso facilitato, come Microsoft Magnifier, Assistente vocale oppure Tastiera su schermo, nonché di avviare o chiudere tali programmi.

**A quali attacchi viene esposto il sistema a causa di questa vulnerabilità?**
Sfruttando questa vulnerabilità, un pirata informatico può assumere pieno controllo di un sistema interessato ed eseguire operazioni quali l'installazione di programmi, la visualizzazione, la modifica o l'eliminazione di dati e la creazione di nuovi account con privilegi completi.

**Quali capacità sono necessarie per sfruttare questa vulnerabilità?**
Per sfruttare la vulnerabilità, è necessario essere in grado di accedere al sistema, avviare Utility Manager ed eseguire un programma che invii a quest'ultimo un messaggio appositamente predisposto allo scopo.

**In quale modo un utente malintenzionato può sfruttare questa vulnerabilità?**
Per sfruttare la vulnerabilità, è necessario innanzitutto avviare Utility Manager in Windows 2000 e quindi eseguire un'applicazione appositamente progettata allo scopo. Per impostazione predefinita, in Windows 2000 Utility Manager è installato ma non è in esecuzione. La vulnerabilità può consentire a un utente malintenzionato di assumere il controllo completo di un sistema Windows 2000.

**Quali sono i sistemi principalmente interessati da questa vulnerabilità?**
La vulnerabilità riguarda i sistemi Windows 2000. I sistemi più esposti sono le workstation e i server terminal basati su Windows 2000. I server sono a rischio solo se agli utenti privi di credenziali amministrative sufficienti è consentito di accedere ai server e di eseguire programmi. Tuttavia, le procedure consigliate scoraggiano fortemente questa attribuzione di privilegi.

**Se è in esecuzione Windows 2000, ma non viene utilizzato né Utility Manager né qualsiasi altra funzionalità di Accesso facilitato, si è comunque esposti alla vulnerabilità?**
Sì. Per impostazione predefinita, Utility Manager è installato e attivo, ma non in esecuzione.

**È possibile sfruttare questa vulnerabilità tramite Internet?**
No. L'utente malintenzionato deve accedere al sistema specifico a cui è destinato l'attacco e non può caricare ed eseguire un programma in remoto sfruttando la vulnerabilità.

**Quali sono gli scopi dell'aggiornamento?**
L'aggiornamento elimina la vulnerabilità modificando il modo in cui Utility Manager avvia le applicazioni.

**Qual è la relazione tra questa vulnerabilità di Utility Manager e quella corretta dal bollettino MS04-011?**
Entrambe le vulnerabilità riguardano Utility Manager. Tuttavia, il presente aggiornamento corregge una nuova vulnerabilità non affrontata nel bollettino MS04-011. MS04-011 consente di proteggere il sistema dalle vulnerabilità in esso illustrate, ma non da quella trattata nel presente bollettino. Questo aggiornamento non sostituisce l'MS04-011. Per proteggere il sistema da entrambe le vulnerabilità, è necessario installare questo aggiornamento e quindi l'aggiornamento incluso nel bollettino per la sicurezza MS04-011.

**Al momento del rilascio di questo bollettino le informazioni sulla vulnerabilità erano disponibili pubblicamente?**
No. Microsoft ha ricevuto informazioni sulla vulnerabilità da fonti private. Secondo le informazioni di Microsoft, al momento del rilascio di questo bollettino l'esistenza di questa vulnerabilità non era stata ancora divulgata pubblicamente.

**Al momento del rilascio di questo bollettino erano già stati segnalati attacchi basati sullo sfruttamento di questa vulnerabilità?**
No. Al momento del rilascio di questo bollettino Microsoft non aveva ricevuto alcuna segnalazione in merito allo sfruttamento di questa vulnerabilità a scopo di attacco, né dell'esistenza di codice di prova pubblicato.

Informazioni sull'aggiornamento per la protezione
-------------------------------------------------

<span></span>
**Piattaforme e prerequisiti per l'installazione:**

Per informazioni sull'aggiornamento per la protezione specifico per la piattaforma utilizzata, fare clic sul collegamento corrispondente:

#### Windows 2000 (tutte le versioni)

**Prerequisiti**
Per installare questo aggiornamento per la protezione in Windows 2000, è necessario il Service Pack 2 (SP2), Service Pack 3 (SP3) o Service Pack 4 (SP4).

I prodotti software elencati sono stati sottoposti a test per determinare se tali versioni sono interessate dalla vulnerabilità. Le altre versioni non includono più il supporto degli aggiornamenti per la protezione o potrebbero non essere interessate dal problema. Per informazioni sulla disponibilità del supporto per il prodotto e la versione in uso, visitare il sito Web [Ciclo di vita del supporto Microsoft](http://go.microsoft.com/fwlink/?linkid=21742).

Per ulteriori informazioni sulla procedura per ottenere il service pack più aggiornato, vedere l'articolo della Microsoft Knowledge Base [260910](http://support.microsoft.com/default.aspx?scid=kb;it;260910).

**Disponibilità nei service pack futuri:**
L'aggiornamento per questo problema verrà incluso in Windows 2000 Service Pack 5.

**Informazioni per l'installazione**

Questo aggiornamento per la protezione supporta le seguenti opzioni del programma di installazione:

**/help                 **Visualizza le opzioni della riga di comando

**Modalità di installazione**

**/quiet  **            **  **Modalità non interattiva (senza interazioni con l'utente o visualizzazione di messaggi e richieste)

**/passive**            Modalità automatica (solo indicatore di stato)

**      /uninstall**          Disinstalla il pacchetto

**Opzioni di riavvio**

**/norestart**          Non richiede il riavvio del sistema al termine dell'installazione

**/forcerestart**      Esegue il riavvio del sistema dopo l'installazione

**Opzioni speciali**

**/l**                        Visualizza un elenco degli aggiornamenti rapidi o dei pacchetti di aggiornamento di Windows installati

**/o**                       Sovrascrive i file OEM senza richiedere conferma

**/n**                       Non esegue il backup dei file necessari per la disinstallazione

**/f**                        Impone la chiusura delle altre applicazioni all'arresto del computer

**/extract**             Estrae i file senza avviare il programma di installazione

**Nota** È possibile combinare queste opzioni in un unico comando. Per garantire la compatibilità con le versioni precedenti, l'aggiornamento per la protezione supporta anche le opzioni del programma di installazione utilizzate dalla versione precedente dell'utilità di installazione. Per ulteriori informazioni sulle opzioni supportate dal programma di installazione, vedere l'articolo della Microsoft Knowledge Base [262841](http://support.microsoft.com/default.aspx?scid=kb;it;262841).

**Informazioni per il deployment**

Per installare l'aggiornamento per la protezione senza l'intervento dell'utente, immettere la seguente riga al prompt dei comandi di Windows 2000 Service Pack 2, Windows 2000 Service Pack 3 e Windows 2000 Service Pack 4:

**Windows2000-kb842526-x86-enu /passive /quiet**

Per installare l'aggiornamento per la protezione senza imporre il riavvio del sistema, immettere la seguente riga al prompt dei comandi di Windows 2000 Service Pack 2, Windows 2000 Service Pack 3 e Windows 2000 Service Pack 4:

**Windows2000-kb842526-x86-enu /norestart**

Per ulteriori informazioni su come eseguire il deployment di questo aggiornamento della protezione con Software Update Services, visitare il sito Web [Software Update Services](http://go.microsoft.com/fwlink/?linkid=21125).

**Necessità di riavvio**

In alcuni casi, l'aggiornamento non richiede il riavvio del computer. Il programma di installazione arresta i servizi necessari, applica l'aggiornamento, quindi riavvia i servizi. Tuttavia, se per una ragione qualsiasi non è possibile arrestare i servizi richiesti, o se i file richiesti sono in uso, sarà necessario riavviare il sistema. In questo caso, viene visualizzato un messaggio in cui si indica di riavviare il sistema.

**Informazioni per la rimozione**

Per rimuovere questo aggiornamento per la protezione, utilizzare lo strumento Installazione applicazioni del Pannello di controllo.

Gli amministratori di sistema possono inoltre rimuovere l'aggiornamento per la protezione mediante l'utilità Spuninst.exe, disponibile nella cartella %Windir%\\$NTUninstallKB842526$\\Spuninst. L'utilità Spuninst.exe supporta le seguenti opzioni del programma di installazione:

**/?**: visualizza l'elenco delle opzioni del programma di installazione.

**/u**: utilizza la modalità automatica.

**/f**: impone la chiusura delle altre applicazioni all'arresto del computer.

**/z**: non esegue il riavvio del sistema al termine dell'installazione.

**/q**: utilizza la modalità non interattiva.

**Informazioni sui file**

I file della versione inglese di questo aggiornamento presentano gli attributi riportati nella tabella che segue (o valori successivi). Le date e gli orari dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda **Fuso orario** dello strumento Data e ora del Pannello di controllo.

**Nota** Le informazioni relative alla data, all'ora, al nome del file o alle dimensioni potrebbero essere modificate durante l'installazione. Per informazioni su come verificare la corretta esecuzione dell'installazione, vedere la sezione "Verifica dell'installazione dell'aggiornamento".

Windows 2000 Service Pack 2, Windows 2000 Service Pack 3 e Windows 2000 Service Pack 4:

`Date         Time   Version        Size       File name------------------------------------------------------16-May-2004  19:43  5.0.2195.6928  5,873,664  Sp3res.dll22-May-2004  03:33  1.0.0.5           27,920  Umandlg.dll`

**Verifica dell'installazione dell'aggiornamento**

-   **Microsoft Baseline Security Analyzer**

    Per verificare che un aggiornamento per la protezione sia installato nel sistema interessato, è possibile utilizzare lo strumento Microsoft Baseline Security Analyzer (MBSA). Questo strumento consente di eseguire la scansione di sistemi locali e remoti, al fine di rilevare eventuali aggiornamenti di protezione mancanti, nonché i più comuni errori di configurazione della protezione. Per ulteriori informazioni su MBSA, visitare il sito Web [Microsoft Baseline Security Analyzer](http://go.microsoft.com/fwlink/?linkid=21134).

-   **Verifica della versione dei file**

    **Nota** Poiché esistono diverse versioni di Microsoft Windows, le operazioni descritte di seguito potrebbero risultare diverse nel computer in uso. In tal caso, consultare la documentazione del prodotto per eseguire tutti i passaggi.

    1.  Fare clic sul pulsante **Start** e quindi scegliere **Cerca**.
    2.  Nella finestra **Risultati della ricerca**, nel riquadro **Ricerca guidata**, scegliere **Tutti i file e le cartelle**.
    3.  Nella casella **Nome del file o parte del nome** digitare il nome del file, individuato nell'appropriata tabella di informazioni sui file, quindi fare clic su **Cerca**.
    4.  Nell'elenco dei file fare clic con il pulsante destro del mouse sul file individuato nell'appropriata tabella di informazioni sui file, quindi scegliere **Proprietà**.

        **Nota** A seconda della versione del sistema operativo o dei programmi installati, alcuni dei file elencati nella tabella di informazioni sui file potrebbero non essere installati.

    5.  Nella scheda **Versione** individuare il numero di versione del file installato nel computer e confrontarlo con quello specificato nell'appropriata tabella di informazioni sui file.

        **Nota** Durante l'installazione potrebbero essere modificati altri attributi diversi dalla versione del file. Il confronto di altri attributi dei file con le informazioni disponibili nella tabella non è un metodo supportato per la verifica dell'installazione dell'aggiornamento. In alcuni casi, inoltre, è possibile che i file vengano rinominati durante l'installazione. Se le informazioni sul file o la versione non sono disponibili, utilizzare uno degli altri metodi disponibili per verificare l'installazione dell'aggiornamento.

-   **Controllo delle chiavi del Registro di sistema**

    Per verificare i file installati dall'aggiornamento per la protezione, è anche possibile esaminare la seguente chiave del Registro di sistema:

    HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP5\\KB842526\\Filelist

    **Nota** Questa chiave del Registro di sistema potrebbe non contenere un elenco completo dei file installati. Inoltre, se un amministratore o un OEM integra o esegue lo slipstreaming dell'aggiornamento per la protezione 842526 nei file di origine dell'installazione di Windows, è possibile che questa chiave del Registro di sistema non venga creata correttamente.

### Altre informazioni

**Ringraziamenti**

Microsoft [ringrazia](http://go.microsoft.com/fwlink/?linkid=21127) i seguenti utenti per aver collaborato con noi al fine di proteggere i sistemi dei clienti:

-   Cesar Cerrudo di [Application Security Inc.](http://www.appsecinc.com) per aver segnalato il problema relativo alla vulnerabilità di Utility Manager (CAN-2004-0213).

**Download di altri aggiornamenti per la protezione:**

Sono disponibili aggiornamenti per altri problemi di protezione nei seguenti siti:

-   Gli aggiornamenti per la protezione sono disponibili nel [Microsoft Download Center](http://www.microsoft.com/downloads/results.aspx?displaylang=it&freetext=security_patch) ed è possibile individuarli in modo semplice eseguendo una ricerca con la parola chiave "security\_patch".
-   Gli aggiornamenti per i sistemi consumer sono disponibili nel sito Web [Windows Update](http://go.microsoft.com/fwlink/?linkid=21130).

**Supporto tecnico:**

-   Per usufruire dei servizi del supporto tecnico, visitare il sito del [Supporto tecnico Microsoft](http://go.microsoft.com/fwlink/?linkid=21131). Le chiamate al supporto tecnico relative agli aggiornamenti per la protezione sono gratuite.
-   I clienti internazionali possono ottenere assistenza tecnica presso le filiali Microsoft locali. Le chiamate al supporto tecnico relative agli aggiornamenti di protezione sono gratuite. Per ulteriori informazioni su come contattare Microsoft per ottenere supporto, visitare il [sito Web del supporto internazionale](http://go.microsoft.com/fwlink/?linkid=21155).

**Fonti di informazioni sulla sicurezza:**

-   Nella sezione dedicata alla sicurezza del sito Web [Microsoft TechNet](http://www.microsoft.com/italy/technet/security/default.mspx) sono disponibili ulteriori informazioni sulla protezione e la sicurezza dei prodotti Microsoft.
-   [Microsoft Software Update Services](http://go.microsoft.com/fwlink/?linkid=21133)
-   [Microsoft Baseline Security Analyzer](http://go.microsoft.com/fwlink/?linkid=21134) (MBSA)
-   [Windows Update](http://go.microsoft.com/fwlink/?linkid=21130)
-   Catalogo di Windows Update. Per ulteriori informazioni sul catalogo di Windows Update, vedere l'articolo della Microsoft Knowledge Base [323166](http://support.microsoft.com/default.aspx?scid=kb;it;323166).
-   [Office Update](http://go.microsoft.com/fwlink/?linkid=21135)

**Software Update Services:**

Microsoft Software Update Services (SUS) consente agli amministratori di eseguire in modo rapido e affidabile il deployment dei più recenti aggiornamenti critici e per la protezione sia nei server basati su Windows 2000 e Windows Server 2003, sia nei computer desktop che eseguono Windows 2000 Professional o Windows XP Professional.

Per ulteriori informazioni su come eseguire il deployment di questo aggiornamento della protezione con Software Update Services, visitare il sito Web [Software Update Services](http://go.microsoft.com/fwlink/?linkid=21133).

**Systems Management Server:**

Microsoft Systems Management Server (SMS) offre una soluzione aziendale altamente configurabile per la gestione degli aggiornamenti. Tramite SMS gli amministratori possono identificare i sistemi Windows che richiedono gli aggiornamenti per la protezione ed eseguire il deployment controllato di tali aggiornamenti in tutta l'azienda, riducendo al minimo le eventuali interruzioni del lavoro degli utenti finali. Per ulteriori informazioni sull'utilizzo di SMS 2003 per il deployment degli aggiornamenti per la protezione, vedere il sito Web [Gestione delle patch per la protezione con SMS 2003](http://www.microsoft.com/smserver/evaluation/capabilities/patch.asp). Gli utenti di SMS 2.0 possono utilizzare [Software Updates Service Feature Pack](http://www.microsoft.com/smserver/downloads/20/featurepacks/suspack/) per semplificare il deployment degli aggiornamenti per la protezione. Per ulteriori informazioni su SMS, visitare il sito Web [SMS](http://go.microsoft.com/fwlink/?linkid=21158).

**Nota** SMS utilizza Microsoft Baseline Security Analyzer e lo strumento di rilevamento di Microsoft Office per offrire il più ampio supporto possibile per il rilevamento e il deployment degli aggiornamenti inclusi nei bollettini sulla sicurezza. Alcuni aggiornamenti non possono essere tuttavia rilevati tramite questi strumenti. In questi casi, per applicare gli aggiornamenti a computer specifici è possibile utilizzare le funzionalità di inventario di SMS. Per ulteriori informazioni sulla procedura da utilizzare, visitare il seguente [sito Web](http://www.microsoft.com/technet/prodtechnol/sms/sms2003/patchupdate.mspx). Per alcuni aggiornamenti per la protezione può essere necessario disporre di diritti amministrativi ed eseguire il riavvio del sistema. Per installare tali aggiornamenti è possibile utilizzare lo strumento Elevated Rights Deployment Tool, disponibile in [**SMS 2003 Administration Feature Pack**](http://www.microsoft.com/smserver/downloads/2003/adminpack.asp) e in [**SMS 2.0 Administration Feature Pack**](http://www.microsoft.com/smserver/downloads/20/featurepacks/adminpack/).

**Dichiarazione di non responsabilità:**

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche qualora Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   V1.0 (13 luglio 2004): pubblicazione del bollettino

*Built at 2014-04-18T01:50:00Z-07:00*
