---
TOCTitle: 'MS04-017'
Title: 'Bollettino Microsoft sulla sicurezza MS04-017 - Medio'
ms:assetid: 'ms04-017'
ms:contentKeyID: 61239945
ms:mtpsurl: 'https://technet.microsoft.com/it-IT/library/ms04-017(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS04-017 - Medio
=====================================================

Una vulnerabilità nel visualizzatore Web di Crystal Reports può consentire l'intercettazione di informazioni personali e attacchi di negazione del servizio (842689)
--------------------------------------------------------------------------------------------------------------------------------------------------------------------

Data di pubblicazione: martedì 8 giugno 2004 | Aggiornamento: mercoledì 16 giugno 2004

**Data di pubblicazione:** 8 giugno 2004
**Versione:** 1.0

#### Riepilogo

**Destinatari:** clienti che utilizzano Microsoft® Visual Studio .NET 2003, Microsoft Office Outlook 2003 con Business Contact Manager oppure Microsoft Business Solutions Customer Relationship Management (CRM) 1.2

**Effetti della vulnerabilità:**  Intercettazione di informazioni e negazione del servizio.

**Livello di gravità:** moderato

**Consiglio:** è consigliabile installare l'aggiornamento per la protezione.

**Aggiornamenti per la protezione sostituiti:** nessuna.

**Avvertenze:**

-   I clienti che utilizzano sia Visual Studio .NET 2003, sia Outlook 2003 con Business Contact Manager e hanno installato Internet Information Services devono installare gli aggiornamenti per entrambi i prodotti.
-   L'aggiornamento per il componente presente in Microsoft Business Solutions CRM 1.2 è disponibile sul [sito Web di Business Objects](http://go.microsoft.com/fwlink/?linkid=30127).

**Software verificato e posizioni per il download** **dell'aggiornamento per la protezione:**

**Software interessato:**

-   Visual Studio .NET 2003 – [Download dell'aggiornamento](http://www.microsoft.com/downloads/details.aspx?familyid=659ca40e-808d-431d-a7d3-33bc3ace922d&displaylang=en)
-   Outlook 2003 con Business Contact Manager – [Download dell'aggiornamento](http://www.microsoft.com/downloads/details.aspx?familyid=9016b9f3-ba86-4a95-9d89-e120ef2e85e3&displaylang=en)
-   Microsoft Business Solutions CRM 1.2 – [Download dell'aggiornamento dal sito di Business Objects](http://go.microsoft.com/fwlink/?linkid=30127)

**Software non interessato:**

-   Tutte le altre versioni supportate di Visual Studio, Outlook e Microsoft Business Solutions CRM.

**Nota** Business Contact Manager è un componente aggiuntivo di Outlook 2003 fornito con Microsoft Office Small Business Edition 2003 e Microsoft Office Professional Edition 2003, su un CD a parte.

I prodotti software inclusi nell'elenco sono stati sottoposti a test per determinare se tali versioni sono interessate dalla vulnerabilità. Le altre versioni non includono più il supporto degli aggiornamenti per la protezione o potrebbero non essere interessate dal problema. Per informazioni sulla disponibilità del supporto per il prodotto e la versione in uso, visitare il [sito Web Ciclo di vita del supporto](http://go.microsoft.com/fwlink/?linkid=21742).

### Informazioni generali

Riepilogo
---------

<span></span>
**Riepilogo:**

Questo aggiornamento elimina una vulnerabilità scoperta di recente in Crystal Reports e Crystal Enterprise di [Business Objects](http://www.businessobjects.com). Microsoft Visual Studio .NET 2003 (tutte le versioni) e Outlook 2003 con Business Contact Manager sono affetti dalla vulnerabilità perché ridistribuiscono Crystal Reports. Microsoft Business Solutions CRM 1.2 ridistribuisce Crystal Enterprise, anch'esso interessato dalla vulnerabilità. Tale vulnerabilità è descritta nella sezione "Dettagli della vulnerabilità" del presente bollettino.

Sfruttando questa vulnerabilità un utente malintenzionato potrebbe recuperare ed eliminare file in un sistema interessato, tramite i visualizzatori Web di Crystal Reports e Crystal Enterprise. Il numero dei file interessati da questo problema dipende dal contesto di protezione in cui viene eseguito il componente affetto dalla vulnerabilità utilizzato dal visualizzatore Web.

**Nota** Sono esposti alla vulnerabilità solo i sistemi in cui è installato Internet Information Services (IIS).

Microsoft consiglia di applicare l'aggiornamento per la protezione.

**Livelli di gravità e identificatore della vulnerabilità:**

 
<table style="border:1px solid black;">
<thead>
<tr class="header">
<th style="border:1px solid black;" >Identificatore della vulnerabilità</th>
<th style="border:1px solid black;" >Effetti della vulnerabilità</th>
<th style="border:1px solid black;" >Visual Studio .NET 2003</th>
<th style="border:1px solid black;" >Outlook 2003 con Business Contact Manager</th>
<th style="border:1px solid black;" >Microsoft Business Solutions CRM 1.2</th>
</tr>
</thead>
<tbody>
<tr class="odd">
<td style="border:1px solid black;">Vulnerabilità di attraversamento delle directory - <a href="http://www.cve.mitre.org/cgi-bin/cvename.cgi?name=can-2004-0204">CAN-2004-0204</a></td>
<td style="border:1px solid black;">Intercettazione di informazioni<br />
Negazione del servizio</td>
<td style="border:1px solid black;">Moderato</td>
<td style="border:1px solid black;">Moderato</td>
<td style="border:1px solid black;">Moderato</td>
</tr>
<tr class="even">
<td style="border:1px solid black;"><strong>Livello di gravità aggregato per tutte le vulnerabilità</strong></td>
<td style="border:1px solid black;"></td>
<td style="border:1px solid black;"><strong>Moderato</strong></td>
<td style="border:1px solid black;"><strong>Moderato</strong></td>
<td style="border:1px solid black;"><strong>Moderato</strong></td>
</tr>
</tbody>
</table>
  
La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.
  
Domande frequenti correlate a questo aggiornamento per la protezione  
--------------------------------------------------------------------
  
<span></span>
**È possibile utilizzare Microsoft Baseline Security Analyzer (MBSA) per verificare se è necessario installare questo aggiornamento?**  
No. MBSA non supporta Outlook con Business Contact Manager, Visual Studio .NET 2003 e Microsoft Business Solutions CRM 1.2. Microsoft non prevede di sviluppare uno strumento di analisi in grado di determinare se il sistema in uso è affetto da questa vulnerabilità.
  
**È possibile utilizzare Systems Management Server (SMS) per verificare se è necessario installare questo aggiornamento?**  
Sì. È possibile utilizzare SMS per determinare se nel sistema sono presenti programmi che potrebbero avere installato una propria versione del componente affetto dalla vulnerabilità. SMS è in grado di rilevare la presenza del file CrystalDecisions.Web.dll e di aggiornare automaticamente tutte le versioni anteriori alla 9.1.9800.9.
  
Dettagli della vulnerabilità  
----------------------------
  
<span></span>
#### Vulnerabilità di attraversamento delle directory - CAN-2004-0204:
  
In Crystal Reports e Crystal Enterprise, di [Business Objects](http://www.businessobjects.com), è presente una vulnerabilità di attraversamento delle directory che potrebbe consentire l'intercettazione di informazioni personali e attacchi di negazione del servizio nei sistemi interessati. Sfruttando questa vulnerabilità un utente malintenzionato potrebbe recuperare ed eliminare file in un sistema interessato, tramite l'interfaccia Web di Crystal Reports e Crystal Enterprise.
  
#### Fattori attenuanti per la vulnerabilità di attraversamento delle directory - CAN-2004-0204:
  
-   Le configurazioni predefinite standard dei firewall e le procedure consigliate per la configurazione dei firewall consentono di proteggere le reti dagli attacchi sferrati dall'esterno del perimetro aziendale. È consigliabile che i sistemi connessi a Internet abbiano un numero minimo di porte esposte.  
-   Sono esposti alla vulnerabilità solo i sistemi in cui è installato Internet Information Services (IIS).  
-   L'attacco è possibile solo per i file per i quali il processo di lavoro di IIS in cui viene eseguito CrystalDecisions.Web.dll dispone di autorizzazioni di cancellazione.
  
**Visual Studio** **.NET** **2003**
  
-   Per impostazione predefinita, il processo di lavoro di IIS in cui viene eseguito il componente utilizzato per sfruttare questa vulnerabilità è configurato in modo da essere eseguito in contesti di protezione diversi, a seconda del sistema operativo e del ruolo server. Tutti questi account sono di tipo limitato e con accesso limitato alle risorse presenti nel sistema.  
    -   In Windows 2000 e Windows XP il contesto di protezione predefinito è costituito dall'account computer\\ASPNET.  
    -   Nei domain controller Windows 2000 il contesto di protezione predefinito è costituito dall'account IWAM\_COMPUTER.  
    -   In Windows Server 2003 (in modalità di isolamento dei processi di lavoro di IIS) il contesto di protezione predefinito è costituito dall'account Network Service.  
    -   In Windows Server 2003 (in modalità di compatibilità con IIS 5) il contesto di protezione predefinito è costituito dall'account computer\\ASPNET.  
    -   Nei domain controller Windows 2003 il contesto di protezione predefinito è costituito dall'account Network Service.  
-   I sistemi con Visual Studio .NET 2003 sono affetti dalla vulnerabilità solo se IIS era già presente al momento dell'installazione di Visual Studio ed è ancora presente.
  
**Outlook 2003 con Business Contact Manager**
  
-   Per impostazione predefinita, il processo di lavoro di IIS in cui viene eseguito il componente utilizzato per sfruttare questa vulnerabilità è configurato in modo da essere eseguito in contesti di protezione diversi, a seconda del sistema operativo e del ruolo server. Tutti questi account sono di tipo limitato e con accesso limitato alle risorse presenti nel sistema.  
-   I sistemi che eseguono Outlook 2003 con Business Contact Manager sono esposti alla vulnerabilità solo se IIS era già presente al momento dell'installazione di Business Contact Manager.  
-   Outlook con Business Contact Manager non fa parte dell'installazione predefinita di Outlook 2003, ma viene fornito con Microsoft Office Small Business Edition 2003 e Microsoft Office Professional Edition 2003, su un CD a parte.
  
**Microsoft** **Business Solutions** **CRM 1.2**
  
-   In Microsoft Business Solutions CRM 1.2 l'accesso all'interfaccia Web di Crystal Enterprise è consentito solo agli utenti autenticati.
  
#### Soluzioni alternative per la vulnerabilità di attraversamento delle directory - CAN-2004-0204:
  
Microsoft ha verificato le soluzioni alternative seguenti. Sebbene queste soluzioni alternative non eliminino la vulnerabilità sottostante, consentono di bloccare gli attacchi noti. Se una soluzione alternativa riduce la funzionalità, viene identificata di seguito.
  
-   **Arresto, disattivazione o rimozione di IIS**
  
    -   Per arrestare IIS è possibile immettere **net stop w3svc** al prompt dei comandi.  
    -   Per disattivare o arrestare IIS è possibile utilizzare Gestione IIS.  
    -   Per rimuovere IIS è possibile utilizzare lo strumento **Installazione applicazioni** del Pannello di controllo. Per individuare IIS, fare clic su **Installazione componenti di Windows**.
  
    **Effetto della soluzione:** se si arresta w3svc il sistema non sarà più in grado di fornire contenuto Web. Se si arresta o si rimuove IIS, il sistema non sarà più in grado di fornire contenuto Web, FTP o NTP e non sarà più possibile utilizzare il servizio SMTP.
  
-   **Per arrestare o sospendere un sito Web utilizzando Gestione IIS**
  
    -   In [Gestione IIS](http://www.microsoft.com/resources/documentation/windowsserv/2003/standard/proddocs/en-us/gs_iissnapin.asp) fare clic con il pulsante destro del mouse sul sito che si desidera [arrestare o sospendere](http://www.microsoft.com/resources/documentation/windowsserv/2003/standard/proddocs/en-us/default.asp?url=/resources/documentation/windowsserv/2003/standard/proddocs/en-us/qss_wss_virtdirectories.asp), in questo caso la directory virtuale crystalreportwebformviewer2, e quindi fare clic su Arresta o Sospendi.
  
    **Effetto della soluzione:** il sistema non sarà più in grado di fornire contenuti di Crystal Reports tramite l'interfaccia Web.
  
-   **Per arrestare o sospendere un sito Web dalla riga di comando**
  
    -   Fare clic su **Start**, scegliere **Esegui**, digitare **cmd** e quindi fare clic su **OK**.  
    -   Al prompt dei comandi digitare **cscript iisweb.vbs** ***/azione*** "***NomeSitoWeb***" e premere **INVIO**, sostituendo ***azione*** con stop o pause e ***NomeSitoWeb*** con il nome del sito Web, ad esempio "Sito Web predefinito".
  
    **Effetto della soluzione:** il sistema non sarà più in grado di fornire contenuti di Crystal Reports tramite l'interfaccia Web.
  
-   **Modifica della directory virtuale crystalreportwebformviewer2 in modo da consentire l'accesso ai soli utenti autenticati e autorizzati**  
    -   È possibile utilizzare [Gestione IIS](http://www.microsoft.com/resources/documentation/windowsserv/2003/standard/proddocs/en-us/gs_iissnapin.asp) per modificare la directory virtuale crystalreportwebformviewer2 specificando impostazioni più restrittive, ad esempio consentendo l'accesso ai soli utenti autenticati e impedendo l'accesso anonimo.
  
        **Effetto della soluzione:** non sarà più consentito l'accesso anonimo al visualizzatore Web di Crystal Reports.
  
-   **Configurazione** **dell'**[**ACL (Access Control List)**](http://www.microsoft.com/resources/documentation/windowsserv/2003/standard/proddocs/en-us/acl_topnode.asp) **del file crystalimagehandler.aspx in modo da consentirne l'utilizzo solo agli utenti autenticati e autorizzati**
  
    -   IIS consente di controllare l'accesso ai file e alle directory del computer locale tramite tutti i metodi di autenticazione disponibili in Windows. È possibile modificare l'elenco di controllo dell'accesso (ACL) del file crystalimagehandler.aspx in modo da specificare impostazioni più restrittive, ad esempio consentendo l'accesso solo a un gruppo limitato di utenti autenticati.  
    -   **Nota** Questa soluzione alternativa deve essere utilizzata insieme alla soluzione alternativa "Modifica della directory virtuale crystalreportwebformviewer2 in modo da consentire l'accesso ai soli utenti autenticati e autorizzati" descritta in precedenza.
  
    **Effetto della soluzione:** in questo modo solo gli utenti autenticati e autorizzati possono accedere al sito Web.
  
#### Domande frequenti sulla vulnerabilità di attraversamento delle directory - CAN-2004-0204:
  
**Qual è la portata o l'impatto di questa vulnerabilità?**  
In Crystal Reports e Crystal Enterprise di [Business Objects](http://www.businessobjects.com) è presente una vulnerabilità di attraversamento delle directory che potrebbe consentire l'intercettazione di informazioni personali e attacchi di negazione del servizio nei sistemi interessati. Sfruttando questa vulnerabilità un utente malintenzionato potrebbe recuperare ed eliminare file in un sistema interessato, tramite i visualizzatori Web di Crystal Reports e Crystal Enterprise.
  
Per impostazione predefinita, in Visual Studio .NET 2003 e Outlook 2003 con Business Contact Manager il processo di lavoro di IIS in cui viene eseguito il componente utilizzato per sfruttare questa vulnerabilità è configurato in modo da essere eseguito in contesti di protezione diversi, a seconda del sistema operativo e del ruolo server. Tutti questi account sono di tipo limitato e con accesso limitato alle risorse presenti nel sistema.
  
In Microsoft Business Solutions CRM 1.2 l'accesso all'interfaccia Web dei prodotti Crystal è limitato ai soli utenti autenticati, tramite l'appartenenza ai gruppi di utenti di Windows. Durante l'installazione iniziale è possibile specificare il contesto di protezione in cui deve essere eseguito il server CRM, ossia LocalSYSTEM, l'account del servizio di rete o un utente del dominio. L'impostazione predefinita è LocalSYSTEM, che può consentire agli utenti autenticati di tentare questo tipo di attacco al sistema in tale contesto di protezione.
  
**Quali sono le cause di questa vulnerabilità?**  
Crystal Reports e Crystal Enterprise non convalidano correttamente l'input prima di accettare determinate richieste HTTP.
  
**Che cosa sono Crystal Reports e Crystal Enterprise?**  
Crystal Reports e Crystal Enterprise sono prodotti software di [Business Objects](http://www.businessobjects.com/). Con Visual Studio .NET 2003 e Outlook 2003 con Business Contact Manager viene ridistribuita una versione personalizzata di Crystal Reports, mentre con Microsoft Business Solutions CRM 1.2 viene fornito Crystal Enterprise 9.0 SDK.
  
**Che cos'è Visual Studio** **.NET** **2003?**  
[Visual Studio .NET 2003](http://msdn.microsoft.com/vstudio/default.aspx) è uno strumento di sviluppo per la realizzazione e l'integrazione di servizi Web XML e altre applicazioni. Ridistribuisce una versione personalizzata dell'utilità di progettazione dei report incorporata di Crystal Reports, il motore di runtime e i visualizzatori di report.
  
**Che cos'è Outlook 2003 con Business Contact Manager?**  
[Business Contact Manager](http://www.microsoft.com/office/outlook/contactmanager/prodinfo/default.mspx) è un componente aggiuntivo di Outlook 2003 progettato per soddisfare le esigenze di gestione contatti per singoli utenti all'interno di piccole imprese. Viene fornito con Microsoft Office Small Business Edition 2003 e Microsoft Office Professional Edition 2003, su un CD a parte, e ridistribuisce Crystal Reports per il runtime Visual Studio .NET 2003.
  
**Che cos'è Microsoft** **Business Solutions** **CRM 1.2?**  
[Microsoft Business Solutions CRM](http://www.microsoft.com/businesssolutions/microsoft%20customer%20relationship%20management/mscrm/default.mspx) consente di sviluppare le relazioni con i clienti attraverso la gestione di lead e opportunità, la gestione degli incidenti, una base di informazioni completa di funzionalità di ricerca, nonché strumenti di reporting. Microsoft Business Solutions CRM 1.2 ridistribuisce Crystal Enterprise 9.0 SDK.
  
**A quali attacchi viene esposto il sistema a causa di questa vulnerabilità?**  
Sfruttando questa vulnerabilità un utente malintenzionato potrebbe recuperare ed eliminare file in un sistema interessato, tramite l'interfaccia Web di Crystal Reports e Crystal Enterprise. L'autore dell'attacco deve tuttavia conoscere il percorso dei file e il contesto di protezione che ospita il processo di lavoro di IIS che esegue ASP.NET deve disporre di autorizzazioni di cancellazione per tali file.
  
**Quali capacità sono necessarie per sfruttare questa vulnerabilità?**  
Nel caso di Visual Studio .NET 2003 e Outlook 2003 con Business Contact Manager, qualsiasi utente anonimo o autenticato in grado di accedere al visualizzatore Web di Crystal Reports su un sistema interessato può tentare di sfruttare questa vulnerabilità.
  
Per CRM 1.2, possono tentare di sfruttare la vulnerabilità solo gli utenti autenticati in grado di accedere al visualizzatore Web di Crystal Enterprise su un sistema interessato.
  
**In quale modo un hacker può sfruttare questa vulnerabilità?**  
Un utente malintenzionato può sfruttare questa vulnerabilità creando una richiesta HTTP appositamente predisposta e quindi tentando di recuperare o eliminare file in un sistema interessato, tramite i visualizzatori Web di Crystal Reports e Crystal Enterprise.
  
**Quali sono i sistemi principalmente interessati da questa vulnerabilità?**  
I sistemi in cui IIS è installato e abilitato sono a rischio negli scenari seguenti:
  
-   I sistemi in cui è installato Visual Studio .NET 2003 sono esposti alla vulnerabilità solo se IIS era già presente al momento dell'installazione di Visual Studio. I componenti interessati sono inclusi nell'installazione predefinita di Visual Studio .NET 2003.  
-   I sistemi che eseguono Outlook 2003 con Business Contact Manager sono esposti alla vulnerabilità solo se IIS era già presente al momento dell'installazione di Business Contact Manager.  
-   I sistemi in cui è installato Microsoft Business Solutions CRM 1.2 sono esposti alla vulnerabilità, ma l'accesso all'interfaccia Web di Crystal Enterprise è consentito solo agli utenti autenticati.
  
**I sistemi che eseguono il client Microsoft** **Business Solutions** **CRM 1.2 Sales per Outlook sono interessati dalla vulnerabilità?**  
No. Il componente client Microsoft Business Solutions CRM 1.2 Sales per Outlook non è interessato da questa vulnerabilità.
  
**Le soluzioni personalizzate che includono Crystal Reports realizzate con Visual Studio** **.NET** **2003 sono affette dalla vulnerabilità?**  
Forse. Se per sviluppare la soluzione personalizzata viene utilizzato il modulo unione Crystal\_Managed2003.msm di Visual Studio .NET 2003, è probabile che tale soluzione sia affetta dalla vulnerabilità. Occorre quindi verificare se i fattori attenuanti e le soluzioni alternative illustrati nel presente bollettino sono applicabili alla propria soluzione personalizzata**.**
  
**Come è possibile aggiornare le soluzioni personalizzate che includono Crystal Reports sviluppate utilizzando il modulo unione Crystal\_Managed2003.msm di Visual Studio** **.NET** **2003?**  
**È necessario visitare il sito Web Business Objects e verificare se è possibile utilizzare l'**[aggiornamento per la protezione](http://go.microsoft.com/fwlink/?linkid=30127) generico per soluzioni realizzate con Visual Studio .NET 2003. Poiché non è possibile verificare l'aggiornamento con le soluzioni personalizzate realizzate dai clienti, né Microsoft né Business Objects possono garantirne il funzionamento. Si consiglia di eseguire il testing dell'aggiornamento in laboratorio, prima di applicarlo ai sistemi dell'ambiente di produzione.
  
È inoltre necessario applicare l'aggiornamento per la protezione di Visual Studio all'ambiente di sviluppo utilizzato e generare una nuova build della soluzione personalizzata, per i deployment futuri.
  
**Nei sistemi in cui è presente Visual Studio** **.NET** **2003 è necessario installare l'aggiornamento anche se non è mai stato installato IIS?**  
Sì. Anche se il sistema non è interessato dalla vulnerabilità, potrebbero esserlo le soluzioni personalizzate create utilizzando il modulo unione Crystal\_Managed2003.msm.
  
**I sistemi che eseguono Visual Studio** **.NET** **2003 sono affetti dalla vulnerabilità anche se non è installato IIS?**  
No.
  
**Quali sono gli scopi** **dell'aggiornamento?**  
L'aggiornamento elimina la vulnerabilità modificando la modalità con cui Crystal Reports e Crystal Enterprise convalidano le richieste HTTP.
  
**Al momento del rilascio di questo bollettino erano già stati segnalati attacchi basati sullo sfruttamento di questa vulnerabilità?**  
No. Al momento del rilascio di questo bollettino Microsoft non aveva ricevuto alcuna segnalazione in merito allo sfruttamento di questa vulnerabilità a scopo di attacco, né dell'esistenza di codice di prova pubblicato.
  
Informazioni sull'aggiornamento per la protezione  
-------------------------------------------------
  
<span></span>
**Piattaforme e prerequisiti per l'installazione:**
  
Per informazioni sull'aggiornamento per la protezione specifico per la piattaforma utilizzata, fare clic sul collegamento corrispondente.
  
#### Visual Studio .NET 2003
  
**Prerequisiti**  
Per questo aggiornamento per la protezione è necessaria la versione definitiva di Windows Server 2003.
  
**Disponibilità nei service pack futuri:**  
L'aggiornamento per questo problema verrà incluso in Visual Studio .NET 2003 Pack 1.
  
**Informazioni per l'installazione**
  
Questo aggiornamento per la protezione supporta le seguenti opzioni del programma di installazione:
  
**/?** Visualizza le opzioni di installazione disponibili
  
**/I** Installa il pacchetto (operazione predefinita)
  
**/U** Disinstalla il pacchetto (se installato)
  
**/Q** Utilizza la modalità non interattiva
  
**/L:fileregistro** Genera un file registro
  
**/Ld** Registra informazioni dettagliate sul pacchetto.
  
**/Lp** Registra le informazioni relative ai prodotti interessati.
  
**/Lf** Registra i file inclusi.
  
**/XP\[:percorso\]** Estrae il file MSP.
  
**Informazioni per la distribuzione**
  
Per installare l'aggiornamento per la protezione senza l'intervento dell'utente, immettere la riga seguente al prompt dei comandi per Visual Studio .NET 2003:
  
**VS7.1- KB 841870-X86.exe /q**
  
**Necessità di riavvio**
  
Questo aggiornamento richiede il riavvio del sistema nel caso in cui il file da aggiornare sia in uso al momento dell'applicazione dell'aggiornamento al sistema.
  
**Informazioni per la rimozione**
  
Per rimuovere questo aggiornamento, utilizzare Installazione applicazioni dal Pannello di controllo.
  
**Informazioni sui file**
  
I file della versione inglese di questo aggiornamento presentano gli attribuiti riportati nella tabella che segue (o valori successivi). Le date e gli orari dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda **Fuso orario** dello strumento Data e ora del Pannello di controllo.
  
Visual Studio .NET 2003:
  
`Data         Ora   Versione      Dimensione       Nome file-------------------------------------------------------------------------12.05.04    20.56  9.1.9800.9   151552     CrystalDecisions.Web.dll13.05.04    19.25  N/D          507392     Crystal_Managed2003.msm`
  
**Verifica** **dell'installazione** **dell'aggiornamento**
  
Per verificare che i file dell'aggiornamento per la protezione siano installati, è anche possibile esaminare le seguenti chiavi del Registro di sistema:
  
HKEY\_LOCAL\_MACHINE\\SOFTWARE\\Microsoft\\Active Setup\\Installed Components\\{981DFBF2-F25F-4C20-A2B3-AC64EAA6DD83}
  
HKEY\_LOCAL\_MACHINE\\SOFTWARE\\Microsoft\\Updates\\Visual Studio\\7.1\\M841870
  
#### Outlook 2003 con Business Contact Manager fornito come applicazione autonoma o come componente di Office 2003
  
#### Prerequisiti e ulteriori informazioni sull'aggiornamento
  
Per questo aggiornamento per la protezione è necessaria la versione definitiva di Outlook 2003 con Business Contact Manager. Inoltre:
  
Nel sistema deve essere installato Microsoft Windows Installer 2.0. Windows Installer 2.0 o versione successiva è incluso in Microsoft Windows Server 2003, Windows XP e Microsoft Windows 2000 Service Pack 3 (SP3).
  
Se è installato Office 2003, è necessario utilizzare Microsoft Windows 2000 Service Pack 3 (SP3), Windows XP o un sistema operativo successivo.
  
**Nota** I sistemi che eseguono Outlook 2003 con Business Contact Manager sono esposti alla vulnerabilità solo se IIS era già presente al momento dell'installazione di Business Contact Manager ed è ancora installato e attivo.
  
**Disponibilità nei service pack futuri:**
  
La correzione di questo problema verrà inclusa in tutti i service pack futuri per Outlook 2003 con Business Contact Manager.
  
**Necessità di riavvio**
  
Non è necessario riavviare il sistema.
  
**Informazioni per la rimozione**
  
Dopo avere installato l'aggiornamento, non sarà possibile rimuoverlo. Per ripristinare un'installazione presente prima dell'installazione dell'aggiornamento, rimuovere l'applicazione e quindi reinstallarla dal CD originale.
  
#### Informazioni per l'installazione della versione client
  
**Informazioni per la distribuzione delle versioni client**
  
1.  [Eseguire il download della versione client dell'aggiornamento per la protezione.](http://www.microsoft.com/downloads/details.aspx?familyid=9016b9f3-ba86-4a95-9d89-e120ef2e85e3&displaylang=en)  
2.  Fare clic su **Salva l'applicazione su disco**, selezionare una cartella e quindi scegliere **OK**.  
3.  Fare clic su **Salva** per salvare su disco il file **BusinessContactManager-kb842496-fullfile-enu.exe**.  
4.  In Esplora risorse accedere alla cartella che contiene il file salvato e fare doppio clic su di esso, quindi fare doppio clic sul file **BusinessContactManager-kb842496-fullfile-enu.exe** per avviare il programma di installazione.
  
    Attenersi alle istruzioni visualizzate sullo schermo per completare l'installazione.
  
5.  Fare clic su **Sì** per accettare il contratto di licenza.  
6.  Per completare l'installazione, attenersi alle istruzioni della procedura guidata BCM Crystal Hotfix Setup.  
7.  Aprire Outlook 2003 e selezionare il profilo di Outlook da utilizzare con Business Contact Manager.
  
**Nota** Se l'aggiornamento per la protezione è già installato nel computer in uso verrà visualizzato il seguente messaggio di errore: **L'aggiornamento è già stato installato oppure fa parte di un aggiornamento già installato**.
  
**Informazioni sui file necessari per l'installazione della versione client**
  
I file della versione inglese di questo aggiornamento presentano gli attribuiti riportati nella tabella che segue (o valori successivi). Le date e gli orari dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda **Fuso orario** dello strumento Data e ora del Pannello di controllo.
  
Outlook 2003 con Business Contact Manager:
  
`Data         Ora   Versione         Dimensione       Nome file--------------------------------------------------------20.10.03   13.21   N/D             159.213    BCMHelp.chm13.05.04   14.23   1.00.2002.7      26.112    Common.dll12.05.04   13.56   9.01.9800.9     151.552    CrystalDecisions.Web.dll27.10.03   15.48   1.00.2002.4      45.568    IrisMS32.dll27.10.03   12.37   1.00.2002.4     876.544    Microsoft.BusinessSolutions.eCRM.OutlookAddIn.dll27.10.03   12.37   1.00.2002.4     823.296    Microsoft.BusinessSolutions.eCRM.OutlookAddIn.CSUtils.dll27.10.03   12.36   1.00.2002.4     397.312    Microsoft.Interop.Mapi.Impl.dll`
  
**Verifica** **dell'installazione** **dell'aggiornamento**
  
**Nota** Poiché esistono diverse versioni di Microsoft Windows, le operazioni descritte di seguito potrebbero risultare diverse nel computer in uso. In tal caso, consultare la documentazione del prodotto per eseguire tutti i passaggi.
  
1.  Fare clic su **Start** e quindi scegliere **Cerca**.  
2.  Nella finestra **Risultati della ricerca**, nel riquadro **Ricerca guidata**, scegliere **Tutti i file e le cartelle**.  
3.  Nella casella **Nome del file o parte del nome** digitare il nome del file, individuato nell'appropriata tabella di informazioni sui file, quindi fare clic su **Cerca**.  
4.  Nell'elenco dei file fare clic con il pulsante destra del mouse sul file individuato nell'appropriata tabella di informazioni sui file, quindi scegliere **Proprietà**.  
5.  Nella scheda **Versione** individuare il numero di versione del file installato nel computer e confrontarlo con quello specificato nell'appropriata tabella di informazioni sui file.
  
**Necessità di riavvio**
  
Per questo aggiornamento per la protezione non è necessario riavviare il sistema.
  
**Informazioni per la rimozione**
  
Dopo avere installato l'aggiornamento, non sarà possibile rimuoverlo. Per ripristinare un'installazione presente prima dell'installazione dell'aggiornamento, rimuovere l'applicazione e quindi reinstallarla dal CD originale.
  
#### Ulteriori informazioni sull'installazione
  
In questa sezione vengono fornite informazioni su come automatizzare parzialmente l'installazione dell'aggiornamento per la protezione.
  
**Informazioni per l'installazione**
  
Le opzioni di installazione descritte di seguito consentono di personalizzare la modalità di estrazione dei file dal pacchetto dell'aggiornamento per la protezione:
  
/**?** Visualizza le opzioni della riga di comando
  
/**Q** Specifica la modalità automatica o evita la visualizzazione delle richieste di conferma quando i file vengono estratti.
  
/**T**: **&lt;percorso completo&gt;** Specifica la cartella di destinazione per l'estrazione dei file.
  
/**C** Estrae i file senza eseguirne l'installazione. Se il parametro /**T**: percorso non è specificato, all'utente verrà richiesto di indicare una cartella di destinazione.
  
/**C**: **&lt;Cmd&gt;** Ignora il comando di installazione definito dall'autore. Specifica il percorso e il nome del file con estensione inf o exe del programma di installazione.
  
Per ulteriori informazioni sulle opzioni supportate dal programma di installazione, vedere l'articolo [197147](http://support.microsoft.com/default.aspx?scid=kb;it;197147) della Microsoft Knowledge Base.
  
**Informazioni per la distribuzione**
  
Per aggiornare un'installazione amministrativa esistente, attenersi alla seguente procedura:
  
1.  [Eseguire il download della versione client dell'aggiornamento per la protezione.](http://www.microsoft.com/downloads/details.aspx?familyid=9016b9f3-ba86-4a95-9d89-e120ef2e85e3&displaylang=en)  
2.  Fare clic su **Salva l'applicazione su disco**, selezionare una cartella e quindi scegliere **OK**.  
3.  Fare clic su **Salva** per salvare su disco il file **BusinessContactManager-kb842496-fullfile-enu.exe**.  
4.  In Gestione risorse individuare alla cartella contenente il file salvato e fare doppio clic su quest'ultimo.  
5.  Se viene richiesto se installare l'aggiornamento, scegliere **Sì**.  
6.  Fare clic su **Sì** per accettare il contratto di licenza.  
7.  Immettere un percorso nella casella **Digitare il percorso per la cartella che conterrà i file estratti** e scegliere **OK**.  
8.  Scegliere **Sì** quando viene richiesto se creare la cartella.  
9.  Passare al prompt dei comandi e quindi individuare la cartella contenente i file estratti.  
10. Per eseguire un'installazione non interattiva dell'aggiornamento per la protezione, immettere il comando seguente:
  
    **Msiexec /p \[percorso del file MSP\] /q**
  
    Ad esempio:
  
    **Msiexec /p C:\\temp\\BusinessContactManager-FullFile-ENU.msp /q**
  
#### Customer Relationship Management 1.2
  
**Prerequisiti**
  
L'aggiornamento per la protezione richiede Microsoft Business Solutions CRM 1.2.
  
**Disponibilità nei service pack futuri:**
  
L'aggiornamento per la correzione di questo problema verrà incluso in tutti i service pack futuri per Microsoft Business Solutions CRM 1.2.
  
**Disponibilità** **dell'aggiornamento:**
  
L'[aggiornamento](http://go.microsoft.com/fwlink/?linkid=30127) per i componenti di Business Objects Crystal Enterprise inclusi in Microsoft Business Solutions CRM 1.2 è disponibile sul [sito Web di Business Objects](http://www.businessobjects.com/).
  
### Altre informazioni
  
**Ringraziamenti**
  
Microsoft [ringrazia](http://go.microsoft.com/fwlink/?linkid=21127) i seguenti utenti per aver collaborato con noi al fine di proteggere i sistemi dei clienti:
  
-   [Business Objects](http://www.businessobjects.com/) per aver collaborato con noi all'eliminazione della vulnerabilità di attraversamento delle directory (CAN-2004-0204).
  
**Download di altri aggiornamenti per la protezione:**
  
Sono disponibili aggiornamenti per altri problemi di protezione nei seguenti siti:
  
-   Gli aggiornamenti per la protezione sono disponibili nel [Microsoft Download Center](http://www.microsoft.com/downloads/results.aspx?displaylang=it&freetext=security_patch) ed è possibile individuarli in modo semplice eseguendo una ricerca con la parola chiave "security\_patch".  
-   Gli aggiornamenti per i sistemi consumer sono disponibili nel sito Web [Windows Update](http://go.microsoft.com/fwlink/?linkid=21130).
  
**Supporto tecnico:**
  
-   Per usufruire dei servizi del supporto tecnico, visitare il sito del [Supporto tecnico Microsoft](http://go.microsoft.com/fwlink/?linkid=21131). Le chiamate al supporto tecnico relative agli aggiornamenti per la protezione sono gratuite.  
-   I clienti internazionali possono ottenere assistenza tecnica presso le filiali Microsoft locali. Le chiamate al supporto tecnico relative agli aggiornamenti di protezione sono gratuite. Per ulteriori informazioni su come contattare Microsoft per ottenere supporto, visitare il [sito Web del supporto internazionale](http://go.microsoft.com/fwlink/?linkid=21155).  
-   Il supporto per Microsoft Business Solutions CRM 1.2 è disponibile tramite Microsoft Business Solutions. Per informazioni sui componenti di Business Objects Crystal Enterprise inclusi in Microsoft Business Solutions CRM 1.2, visitare il [sito Web del supporto di Business Objects](http://www.businessobjects.com/services/support/default.asp).
  
**Fonti di informazioni sulla sicurezza:**
  
-   Nella sezione dedicata alla sicurezza del sito Web [Microsoft TechNet](http://www.microsoft.com/italy/technet/security/default.mspx) sono disponibili ulteriori informazioni sulla protezione e la sicurezza dei prodotti Microsoft.  
-   [Microsoft Software Update Services](http://go.microsoft.com/fwlink/?linkid=21133)  
-   [Microsoft Baseline Security Analyzer](http://go.microsoft.com/fwlink/?linkid=21134) (MBSA)  
-   [Windows Update](http://go.microsoft.com/fwlink/?linkid=21130)  
-   Catalogo di Windows Update. Per ulteriori informazioni sul catalogo di Windows Update, vedere l'articolo [323166](http://support.microsoft.com/default.aspx?scid=kb;it;323166) della Microsoft Knowledge Base.  
-   [Office Update](http://go.microsoft.com/fwlink/?linkid=21135)
  
**Software Update Services:**
  
Microsoft Software Update Services (SUS) consente agli amministratori di eseguire in modo rapido e affidabile il deployment dei più recenti aggiornamenti critici e per la protezione sia nei server basati su Windows 2000 e Windows Server 2003, sia nei computer desktop che eseguono Windows 2000 Professional o Windows XP Professional.
  
Per ulteriori informazioni su come effettuare il deployment di questo aggiornamento per la protezione con Software Update Services, visitare il [sito Web Software Update Services](http://go.microsoft.com/fwlink/?linkid=21133).
  
**Systems Management Server:**
  
Microsoft Systems Management Server (SMS) offre una soluzione aziendale altamente configurabile per la gestione degli aggiornamenti. Tramite SMS gli amministratori possono identificare i sistemi Windows che richiedono gli aggiornamenti per la protezione ed eseguire il deployment controllato di tali aggiornamenti in tutta l'azienda, riducendo al minimo le eventuali interruzioni del lavoro degli utenti finali. Per ulteriori informazioni sull'utilizzo di SMS 2003 per il deployment degli aggiornamenti per la protezione, vedere il sito Web [Gestione delle patch per la protezione con SMS 2003](http://www.microsoft.com/italy/smserver/evaluation/capabilities/patch.asp). Gli utenti di SMS 2.0 possono utilizzare [Software Updates Service Feature Pack](http://www.microsoft.com/smserver/downloads/20/featurepacks/suspack/) per semplificare il deployment degli aggiornamenti per la protezione. Per informazioni su SMS, visitare il relativo [sito Web](http://go.microsoft.com/fwlink/?linkid=21158).
  
**Nota** SMS utilizza Microsoft Baseline Security Analyzer e lo strumento di rilevamento di Microsoft Office per offrire il più ampio supporto possibile per il rilevamento e il deployment degli aggiornamenti inclusi nei bollettini sulla sicurezza. Alcuni aggiornamenti non possono essere tuttavia rilevati tramite questi strumenti. In questi casi, per applicare gli aggiornamenti a computer specifici è possibile utilizzare le funzionalità di inventario di SMS. Per ulteriori informazioni sulla procedura da utilizzare, visitare il seguente [sito Web](http://www.microsoft.com/technet/prodtechnol/sms/sms2003/patchupdate.mspx). Per alcuni aggiornamenti per la protezione può essere necessario disporre di diritti amministrativi ed eseguire il riavvio del sistema. Per installare tali aggiornamenti è possibile utilizzare lo strumento Elevated Rights Deployment, disponibile in [**SMS 2003 Administration Feature Pack**](http://www.microsoft.com/smserver/downloads/2003/adminpack.asp) e in [**SMS 2.0 Administration Feature Pack**](http://www.microsoft.com/smserver/downloads/20/featurepacks/adminpack/).
  
**Dichiarazione di non responsabilità:**
  
Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche qualora Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.
  
**Versioni:**
  
-   V1.0 (8 giugno 2004): pubblicazione del bollettino
  
*Built at 2014-04-18T01:50:00Z-07:00*
