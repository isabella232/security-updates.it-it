---
TOCTitle: 'MS04-009'
Title: 'Bollettino Microsoft sulla sicurezza MS04-009 - Critico'
ms:assetid: 'ms04-009'
ms:contentKeyID: 61239937
ms:mtpsurl: 'https://technet.microsoft.com/it-IT/library/ms04-009(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS04-009 - Critico
=======================================================

Vulnerabilità in Microsoft Outlook può consentire l'esecuzione di codice non autorizzato (828040)
-------------------------------------------------------------------------------------------------

Data di pubblicazione: martedì 9 marzo 2004 | Aggiornamento: lunedì 12 aprile 2004

**Data di pubblicazione originale:** 9 marzo 2004
**Aggiornamento:** 10 marzo 2004
**Versione:** 2.0

#### Riepilogo

**Destinatari:** clienti che utilizzano Microsoft® Office XP e Outlook 2002.

**Effetti della vulnerabilità:** esecuzione di codice in modalità remota.

**Livello di criticità:** critico.

**Raccomandazioni:** si consiglia di installare la patch il più presto possibile.

**Aggiornamenti sostituiti:** nessuno.

**Avvertenze:** nessuna.

**Software verificato e posizioni per il download dell'aggiornamento**:

**Software interessato**:

-   Microsoft Office XP Service Pack 2 - [Download dell'aggiornamento](http://www.microsoft.com/office/ork/2003/admin/xp/olk1007a.htm)
-   Microsoft Outlook 2002 Service Pack 2 - [Download dell'aggiornamento](http://www.microsoft.com/office/ork/2003/admin/xp/olk1007a.htm)

**Nota**: è anche disponibile un aggiornamento amministrativo; consultare la sezione "Informazioni sull'aggiornamento di sicurezza" per ulteriori dettagli.

**Software non interessato**

-   Microsoft Office 2000 [Service Pack 3](http://www.microsoft.com/downloads/details.aspx?familyid=5c011c70-47d0-4306-9fa4-8e92d36332fe&displaylang=en)
-   Microsoft Office XP [Service Pack 3](http://www.microsoft.com/downloads/details.aspx?familyid=85af7bfd-6f69-4289-8bd1-eb966bcdfb5e&displaylang=en)
-   Microsoft Office 2003
-   Microsoft Outlook 2000 [Service Pack 3](http://www.microsoft.com/downloads/details.aspx?familyid=5c011c70-47d0-4306-9fa4-8e92d36332fe&displaylang=en)
-   Microsoft Outlook 2002 [Service Pack 3](http://www.microsoft.com/downloads/details.aspx?familyid=85af7bfd-6f69-4289-8bd1-eb966bcdfb5e&displaylang=en)
-   Microsoft Outlook 2003

I prodotti software elencati sono stati sottoposti a test per determinare se tali versioni sono interessate dalla vulnerabilità. Le altre versioni non includono più il supporto delle patch di sicurezza o potrebbero non essere interessate dal problema. Per ottenere informazioni sul ciclo di vita del supporto relativo al prodotto e alla versione di cui si dispone, visitare il sito Web [Ciclo di vita del supporto](http://support.microsoft.com/default.aspx?scid=fh;%5bln%5d;lifecycle).

### Informazioni generali

Dettagli tecnici
----------------

<span></span>
**Descrizione tecnica:**

In seguito al rilascio di questo bollettino, è stato determinato che questa vulnerabilità potrebbe interessare anche gli utenti che non hanno "Outlook oggi" come pagina iniziale predefinita in Outlook 2002. Di conseguenza, Microsoft ha riemesso questo bollettino con un nuovo livello di criticità pari a "critico" per tener conto del vettore di attacco più esteso. L'aggiornamento fornito con la versione originale di questo bolletino di sicurezza è efficace nel proteggere dalla vulnerabilità, e gli utenti che hanno già installato tale aggiornamento o hanno installato la Service Pack 3 di Office XP non hanno bisogno di effettuare azioni aggiuntive.

In Outlook 2002 è presente una vulnerabilità che può consentire a Internet Explorer di eseguire script nel contesto di protezione dell'area del Computer Locale del sistema interessato. Il problema è dovuto al fatto che Outlook 2002 non esegue correttamente l'analisi di alcuni URL di tipo mailto appositamente predisposti. Per sfruttare questa vulnerabilità, l'autore dell'attacco deve gestire un sito contenente una pagina Web appositamente predisposta e indurre un utente a visitare la pagina in questione.

In alternativa, può creare un messaggio di posta elettronica HTML appositamente predisposto per sfruttare questa vulnerabilità e indurre l'utente a visualizzarlo. Se l'utente visita il sito Web o visualizza il messaggio di posta elettronica HTML, l'autore dell'attacco ha la possibilità di accedere ai file presenti nel computer locale, nonché di eseguire codice non autorizzato nel sistema dell'utente, nel contesto di sicurezza dell'utente connesso. Outlook 2002 è disponibile sia come prodotto autonomo, sia come parte di Office XP.

**Fattori attenuanti:**

-   Gli utenti che leggono i messaggi di posta elettronica in formato "solo testo" sono soggetti ad un rischio inferiore rispetto al vettore di attacco che utilizza le e-mail HTML, dal momento che avrebbero bisogno di operare il click su un collegamento all'interno del messaggio di posta per essere soggetti all'attacco.
-   Sfruttando le vulnerabilità, l'autore dell'attacco può ottenere soltanto gli stessi privilegi dell'utente. Pertanto gli utenti con account configurati in modo da disporre solo di privilegi limitati sono esposti all'attacco in misura inferiore rispetto a quelli che operano con privilegi amministrativi.

**Livello di criticità**:

|                            |         |
|----------------------------|---------|
| **Microsoft Office XP**    | Critico |
| **Microsoft Outlook 2002** | Critico |

La [classificazione](http://technet.microsoft.com/security/bulletin/rating) della criticità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità:** [CAN-2004-0121](http://www.cve.mitre.org/cgi-bin/cvename.cgi?name=%20can-2004-0121)

Soluzioni alternative
---------------------

<span></span>
Microsoft ha verificato le soluzioni alternative seguenti. Queste soluzioni alternative non eliminano la vulnerabilità, ma contribuiscono a impedire i tipi di attacchi noti. In alcuni casi, le soluzioni alternative possono causare una riduzione della funzionalità, come indicato nelle relative descrizioni.

**Non utilizzare "Outlook oggi" come pagina iniziale in Outlook 2002**
È possibile proteggere il sistema da questa vulnerabilità disabilitando "Outlook oggi" come pagina iniziale in Outlook 2002:

1.  Nella finestra "Lista Cartelle" di Outlook fare click con il tasto destro del mouse su "Outlook oggi" o "Posta in arrivo \[Nome utente\].
2.  Selezionare **Proprietà** per "Outlook oggi" o "Posta in arrivo \[Nome utente\].
3.  Selezionare la scheda "Pagina iniziale".
4.  Disabilitare la check box "Mostra questa cartella come pagina iniziale predefinita".
5.  Ripetere la stessa operazione per tutti gli elementi della Lista Cartelle intitolati "Outlook oggi" o "Posta in arrivo \[Nome utente\].

**Effetto della soluzione**:
La pagina "Outlook oggi" non sarà più disponibile.

**Se si utilizza Outlook 2002 SP1 oppure Outlook Express 6.0 SP1 o versione successiva, per proteggere il computer dagli attacchi tramite posta HTML leggere i messaggi di posta elettronica in formato solo testo**

In Microsoft Outlook 2002 con Service Pack 1 o versione successiva e in Outlook Express 6.0 con Service Pack 1 o versione successiva è possibile attivare una funzionalità che consente di visualizzare automaticamente in formato solo testo tutti i messaggi privi di firma digitale o non crittografati.

Tale impostazione non interessa i messaggi dotati di firma digitale o crittografati, che possono essere letti nei formati originali. Per informazioni sull'attivazione di tale impostazione in Outlook 2002, consultare il seguente articolo della Knowledge Base:

<http://support.microsoft.com/default.aspx?kbid=307594>

Per informazioni sull'attivazione di tale impostazione in Outlook Express 6.0, consultare il seguente articolo della Knowledge Base:

<http://support.microsoft.com/default.aspx?kbid=291387>

**Effetto della soluzione**:
I messaggi di posta elettronica visualizzati come testo normale non possono contenere immagini, font speciali, animazioni o altro contenuto avanzato.

Inoltre:

-   Le modifiche vengono apportate sia nel riquadro di anteprima, sia nei messaggi aperti.
-   Le immagini vengono convertite in allegati, per evitare di perdere il contenuto del messaggio.
-   Poiché nell'archivio il messaggio viene conservato in formato RTF o HTML, il modello di oggetti, utilizzato nelle soluzioni con codice personalizzato, può avere comportamenti imprevisti.

Domande frequenti
-----------------

<span></span>
**Perché Microsoft sta ripubblicando questo bollettino?**
In seguito al rilascio di questo bollettino, è stato determinato che questa vulnerabilità potrebbe interessare anche gli utenti che non hanno "Outlook oggi" come pagina iniziale predefinita in Outlook 2002. Di conseguenza, Microsoft ha riemesso questo bollettino con un nuovo livello di criticità pari a "critico" per tener conto del vettore di attacco più esteso. L'aggiornamento fornito con la versione originale di questo bolletino di sicurezza è efficace nel proteggere dalla vulnerabilità, e gli utenti che hanno già installato tale aggiornamento o hanno installato la Service Pack 3 di Office XP non hanno bisogno di effettuare azioni aggiuntive. Inoltre, Microsoft sta rendendo disponibile per i clienti un ulteriore "aggiornamento client", reperibile sul Microsoft Download Center. Questo ulteriore aggiornamento non contiene nuove fix o nuove funzionalità, ma è piuttosto un'offerta addizionale che fornisce ai clienti una modalità alternativa di aggiornamento. Consultare la sezione "Informazioni sull'aggiornamento di sicurezza" per ulteriori dettagli.

**Qual è la portata o l'impatto di questa vulnerabilità?**
In Outlook 2002 è presente una vulnerabilità che causa l'[acquisizione di privilegi più elevati](http://technet.microsoft.com/security/bulletin/glossary), che può consentire a Internet Explorer di eseguire script nel contesto di protezione dell'area del Computer Locale del sistema interessato. Outlook 2002 è disponibile sia come prodotto autonomo, sia come parte di Office XP. Sfruttando questa vulnerabilità un hacker potrebbe accedere ai file ed eseguire codice non autorizzato sul sistema dell'utente.

Sono esposti ai rischi legati a questa vulnerabilità solo gli utenti che hanno impostato "Outlook oggi" come pagina iniziale predefinita per le cartelle La pagina "Outlook oggi" viene utilizzata come pagina iniziale predefinita per le cartelle solo se durante la configurazione iniziale del profilo di Outlook non viene specificato alcun account di posta elettronica. Se si crea un profilo di Outlook e durante la configurazione iniziale di tale profilo si imposta almeno un account di posta elettronica, la pagina iniziale predefinita per le cartelle viene modificata da "Outlook oggi" a "Posta in arrivo".

**Quali sono le cause di questa vulnerabilità?**
La vulnerabilità è dovuta alla modalità con cui Outlook 2002 interpreta un determinato URL di tipo mailto. Creando un URL mailto appositamente predisposto è possibile indurre Outlook 2002 a interpretarlo in modo da consentire l'esecuzione di codice non autorizzato.

**Cos'è un URL di tipo mailto?**
Lo schema degli URL di tipo mailto è definito nella [RFC 2368](http://www.ietf.org/rfc/rfc2368.txt). In tale RFC viene affermato quanto segue: "Lo schema di URL mailto viene utilizzato per indicare l'indirizzo di posta Internet di una persona o di un servizio. Nella sua forma più semplice, un URL mailto contiene solo un indirizzo di posta Internet. Poiché l'interazione con determinate risorse può richiedere che, oltre all'indirizzo di posta, vengano specificati anche il corpo e le intestazioni del messaggio, per offrire maggiori funzionalità lo schema di URL mailto è stato esteso in modo da consentire l'impostazione del corpo e delle intestazioni del messaggio".

**A quali attacchi viene esposto il sistema a causa di questa vulnerabilità?**
Se riesce a sfruttare la vulnerabilità, l'autore dell'attacco può indurre Internet Explorer a eseguire script nel contesto di protezione dell'area del Computer Locale del sistema interessato. Sfruttando questa vulnerabilità un hacker potrebbe accedere ai file ed eseguire codice non autorizzato nel sistema dell'utente.

**In quale modo un hacker può sfruttare questa vulnerabilità?**
Per sfruttare questa vulnerabilità, l'autore dell'attacco deve gestire un sito contenente una pagina Web appositamente predisposta e indurre un utente a visitare la pagina in questione. In alternativa, può creare un messaggio di posta elettronica HTML appositamente predisposto per sfruttare questa vulnerabilità e indurre l'utente a visualizzarlo.

**Quali sono i sistemi principalmente interessati da questa vulnerabilità?**
Sono interessati da questa vulnerabilità soprattutto gli utenti che utilizzano Outlook 2002 come client di posta predefinito e che hanno impostato "Outlook oggi" come pagina iniziale predefinita per le cartelle.

**Come è possibile determinare se un sistema in cui viene utilizzato Outlook 2002 è affetto dalla vulnerabilità?**
La pagina "Outlook oggi" viene utilizzata come pagina iniziale predefinita per le cartelle solo se durante la configurazione iniziale del profilo di Outlook non viene specificato alcun account di posta elettronica. Se si crea un profilo di Outlook e durante la configurazione iniziale di tale profilo si imposta almeno un account di posta elettronica, la pagina iniziale predefinita per le cartelle viene modificata da "Outlook oggi" a "Posta in arrivo".

Per verificare le impostazioni di Outlook, eseguire la procedura seguente:

-   In Outlook 2002 scegliere **Opzioni** dal menu **Strumenti**.
-   Nella scheda **Altro** fare clic sul pulsante **Opzioni avanzate**.
-   Nella casella di riepilogo a discesa "**Cartella di avvio**" è in genere selezionata la cartella "**Posta in arrivo**", ma è possibile che sia selezionata l'opzione "**Outlook oggi**" o qualsiasi altra cartella di Outlook.

Se nella casella di riepilogo a discesa "Cartella di avvio" è selezionata l'opzione "Outlook oggi" e si utilizza Outlook per la lettura della posta elettronica, è consigliabile modificare tale impostazione selezionando "Posta in arrivo".

**Office 2000 e Office 2003 sono interessati da questa vulnerabilità?**
No. I test eseguiti hanno dimostrato che queste versioni non sono interessate dalla vulnerabilità.

**Esistono versioni di Outlook Express interessate da questa vulnerabilità?**
No. Se tuttavia Outlook 2002 è configurato come programma predefinito per la lettura della posta elettronica sul sistema, la lettura di un messaggio HTML dannoso con qualsiasi versione di Outlook Express può consentire il passaggio ad Outlook 2002 dell'URL mailto appositamente predisposto. In Outlook Express 6 Service Pack 1, o versioni successive, il problema può essere evitato leggendo i messaggi di posta elettronica in formato solo testo. Per ulteriori informazioni, vedere la sezione Soluzioni alternative di questo documento.

**Quali sono gli scopi dell'aggiornamento?**
L'aggiornamento modifica la modalità con cui Outlook 2002 elabora gli URL di tipo mailto.

Informazioni sull'aggiornamento per la protezione
-------------------------------------------------

<span></span>
**Piattaforme e prerequisiti per l'installazione**:

Per informazioni sull'aggiornamento per la protezione specifico per la piattaforma utilizzata, fare clic sul collegamento corrispondente.

#### Outlook 2002 è disponibile sia come prodotto autonomo che come componente di Office XP

**Nota Oltre che come download a sé, questo aggiornamento è disponibile anche in Office XP Service Pack 3. Per ottenere questo service pack fare** [**clic qui**](http://www.microsoft.com/downloads/details.aspx?familyid=85af7bfd-6f69-4289-8bd1-eb966bcdfb5e&displaylang=it) **oppure visitare il sito** [**Web di Office**](http://office.microsoft.com/home/default.aspx)**.**

**Prerequisiti per l'aggiornamento client**

**Avvertenza importante**: assicurarsi di verificare i seguenti requisiti prima di installare questo aggiornamento:

**Microsoft Windows Installer 2.0**

-   Prima di installare questo aggiornamento è necessario disporre di Windows Installer 2.0 o versione successiva. Per ulteriori informazioni rispetto a questo requisito, consultare la sezione "Requisiti per l'aggiornamento di Windows Installer" nel seguito del documento.

**Office XP Service Pack 2 (SP-2)**

-   Prima di installare questo aggiornamento è necessario installare Office XP SP-2. Per ulteriori informazioni sulla procedura di aggiornamento di Office XP Service Pack 2, fare click sul numero dell'articolo seguente della Microsoft Knowledge Base:

    [325671](http://support.microsoft.com/default.aspx?scid=kb;%5bln%5d;325671) OFFXP: Panoramica del Service Pack 2 per Office XP

**Disponibilità nei service pack**:
Il presente aggiornamento è incluso in Office XP [Service Pack 3](http://www.microsoft.com/downloads/details.aspx?displaylang=it&familyid=85af7bfd-6f69-4289-8bd1-eb966bcdfb5e).

**Informazioni sull'installazione dell'aggiornamento client**

**Questo aggiornamento prevede i seguenti parametri di Setup**:
Questi parametri non funzionano con tutti i file di aggiornamento. Se il parametro non funziona, allora la funzionalità indicata è necessaria per il particolare pacchetto interessato.

**/q** Specifica la modalità "quiet", o disabilita gli avvisi, quando avviene l'estrazione dei file.

**/q:u** Specifica la modalità "user-quiet", che fornisce alcune finestre di dialogo all'utente.

**/q:a** Specifica la modalità "administrator-quiet", che non fornisce alcuna finestra di dialogo all'utente.

**/t:percorso** Specifica la cartella di destinazione per l'estrazione dei file.

**/c** Estrae i file senza installarli. Se /t:percorso non viene indicato, viene richiesto di fornire una cartella di destinazione.

**/c:percorso** Specifica il percorso e il nome del file .inf o .exe di Setup

**/r:n** Disabilita il riavvio dopo l'installazione

**/r:i** Chiede all'utente di riavviare il computer se il riavvio è necessario, tranne se è stato usato il parametro /q: a

**/r:a** Riavvia sempre il computer dopo l'installazione

**/r:s** Riavvia il computer dopo l'installazione senza avvisare l'utente

**/n:v** Senza controllo di versione - Installa il programma sovrascrivendo qualsiasi versione.

**Nota**: L'uso del parametro **/n:v** non è supportato e può produrre problemi al riavvio del sistema. Se l'installazione non ha successo, sarebbe opportuno rivolgersi al proprio personale di supporto tecnico per comprenderne i motivi. Per maggiori informazioni, consultare l'[Internet Explorer Administration Kit (IEAK)](http://www.microsoft.com/windows/ieak/default.asp).

**Se Outlook o Office sono stati installati da CD-ROM**:
Installare solo la Patch di protezione per Outlook 2002: KB828040, seguendo le indicazioni descritte nel seguito del documento.

**Informazioni per la distribuzione**

-   [Scaricare la versione client della Patch di protezione per Outlook 2002](http://www.microsoft.com/downloads/details.aspx?displaylang=it&familyid=52f1a951-24db-44a5-9475-ea5d302bca6a)
-   Fare click su **Salva** per salvare il file officexp-kb828040-client-ita.exe nella cartella selezionata.
-   In Windows Explorer, fare doppio click su **officexp-kb828040-client-ita.exe**
-   Cliccare Sì se viene richiesto di installare l'aggiornamento.
-   Cliccare Sì per accettare il License Agreement.
-   Inserire il CD-ROM di Office XP quando viene richiesto, e cliccare OK.
-   Quando si riceve il messaggio che indica l'avvenuta corretta installazione, cliccare OK.

**Nota**: l'aggiornamento non si può rimuovere dopo averlo installato. Per ripristinare l'installazione alla situazione che precedeva l'aggiornamento, è necessario rimuovere Office XP e installarlo nuovamentee a partire dal CD-ROM originale.

**Requisiti di riavvio**
Il riavvio non è necessario.

**Informazioni sulla disinstallazione**
Questo aggiornamento di sicurezza non si può disinstallare.

**Prerequisiti per l'aggiornamento amministrativo**

**Requisiti per l'aggiornamento di Windows Installer**

Per l'installazione dell'aggiornamento descritto nel presente bollettino, è necessario disporre di Windows Installer 2.0 o versione successiva. Windows Installer 2.0 o versione successiva è incluso sia in Microsoft Windows XP che in Microsoft Windows 2000 Service Pack 3 (SP3). Per installare la versione più recente di Windows Installer, visitare uno dei siti Web Microsoft seguenti.

Windows Installer per Microsoft Windows 95, Microsoft Windows 98 e Microsoft Windows Millennium Edition (Me):

<http://www.microsoft.com/downloads/release.asp?releaseid=32831>

Windows Installer per Microsoft Windows NT 4.0 e Windows 2000:

<http://www.microsoft.com/downloads/release.asp?releaseid=32832>

**Informazioni per l'installazione dell'aggiornamento**

Se il prodotto della famiglia Office XP è stato installato da una postazione server, l'amministratore del server dovrà installare l'aggiornamento amministrativo nel server e quindi distribuirlo al computer in uso.

-   [Eseguire il download della versione amministrativa dell'aggiornamento per la protezione di Outlook 2002](http://www.microsoft.com/downloads/details.aspx?familyid=52f1a951-24db-44a5-9475-ea5d302bca6a&displaylang=en).
-   Scegliere **Salva** per salvare il file **officexp-kb828040-fullfile-enu.exe** nella cartella selezionata.
-   In Esplora risorse fare doppio clic su [officexp-kb828040-fullfile-enu.exe](http://download.microsoft.com/download/7/4/1/7413bfd2-6f37-4463-904d-dbb4046f8491/officexp-kb828040-fullfile-enu.exe).
-   Se viene richiesto se installare l'aggiornamento, scegliere **Sì**.
-   Scegliere **Sì** per accettare il contratto di licenza.
-   Nella casella **Digitare il percorso per la cartella che conterrà i file estratti** digitare c:\\kb828040 e quindi scegliere **OK**.
-   Scegliere **Sì** quando viene richiesto se creare la cartella.
-   Nel caso in cui si conosca la procedura di aggiornamento dell'installazione amministrativa, fare clic su **Start** e quindi scegliere **Esegui**. Digitare il comando seguente nella casella Apri

`msiexec /a Percorso amm\File MSI /p C:\kb828040\File MSP SHORTFILENAMES=TRUE`

dove Percorso amm rappresenta il percorso dell'installazione amministrativa di Office XP, ad esempio C:\\OfficeXP, File MSI rappresenta il pacchetto database con estensione msi per il prodotto Office XP, ad esempio Data1.msi, e File MSP rappresenta il nome dell'aggiornamento amministrativo, ad esempio OUTLOOKff.msp.

**Nota**: È possibile aggiungere alla riga di comando l'opzione **/qb+** se non si desidera visualizzare le finestre di dialogo relative all'installazione amministrativa di Office XP e al contratto di licenza con l'utente finale.

**Informazioni per la distribuzione**

Per distribuire l'aggiornamento nelle workstation client, fare clic su **Start** e quindi scegliere **Esegui**. Digitare il comando seguente nella casella **Apri**

`msiexec /i Percorso amm\File MSI REINSTALL=Elenco funzionalità REINSTALLMODE=vomu`

dove Percorso amm rappresenta il percorso dell'installazione amministrativa di Office XP, ad esempio C:\\OfficeXP, File MSI rappresenta il pacchetto database con estensione msi per il prodotto Office XP, ad esempio Data1.msi, ed Elenco funzionalità rappresenta l'elenco di nomi, per il quale è attiva la distinzione tra maiuscole e minuscole, delle funzionalità da reinstallare per l'aggiornamento. Per installare tutte le funzionalità, utilizzare il comando **REINSTALL=ALL** oppure installare la funzionalità o le funzionalità seguenti:

**OUTLOOKFiles**

Per ulteriori informazioni sull'aggiornamento dell'installazione amministrativa e la distribuzione nelle workstation client, fare clic sul numero riportato di seguito per visualizzare il corrispondente articolo della Microsoft Knowledge Base:

[301348](http://support.microsoft.com/default.aspx?scid=kb;%5bln%5d;301348) Installare un aggiornamento pubblico per installazioni amministrative di Office XP

**Necessità di riavvio**
Non è necessario riavviare.

**Informazioni per la rimozione**
L'aggiornamento per la protezione non può essere disinstallato.

Per determinare la versione di Outlook installata nel computer, eseguire la procedura seguente.

**Nota**: Poiché esistono diverse versioni di Microsoft Windows, le operazioni descritte di seguito potrebbero risultare diverse nel computer in uso. In tal caso, consultare la documentazione del prodotto per eseguire tutti i passaggi.

-   Fare clic su **Start** e quindi scegliere **Trova**.
-   Nel riquadro **Risultati ricerca** fare clic su **Tutti i file e le cartelle** nella sezione **Ricerca guidata**.
-   Nella casella **Nome del file o parte del nome** digitare Outlook.exe e quindi scegliere **Cerca**.
-   Nell'elenco di file fare clic con il pulsante destro del mouse su **Outlook.exe** e quindi scegliere **Proprietà**.
-   Nella scheda **Versione** verificare la versione di Outlook installata nel computer.

Per ulteriori informazioni su come determinare la versione di Outlook 2002 installata nel computer in uso, fare clic sul numero riportato di seguito per visualizzare il corrispondente articolo della Microsoft Knowledge Base:

[291331](http://support.microsoft.com/default.aspx?scid=kb;%5bln%5d;291331) Come controllare la versione di un prodotto Office

**Nota**: Se l'aggiornamento per la protezione di Outlook 2002 KB828040 è già installato nel computer, quando si tenta di installare tale aggiornamento verrà visualizzato il seguente messaggio di errore:

L'aggiornamento è già stato installato oppure fa parte di un aggiornamento già installato.

### Altre informazioni

**Ringraziamenti**

Microsoft [ringrazia](http://www.microsoft.com/technet/security/bulletin/policy.asp) i seguenti utenti per aver collaborato con noi al fine di proteggere i sistemi dei clienti:

-   [iDefense](http://www.idefense.com/) e [Jouko Pynnönen](http://iki.fi/jouko) per aver segnalato il problema descritto nel bollettino MS04-009

**Download di altri aggiornamenti per la protezione**:

Sono disponibili aggiornamenti per altri problemi di protezione nei seguenti siti:

-   Gli aggiornamenti per la protezione sono disponibili nel [Microsoft Download Center](http://www.microsoft.com/downloads/search.aspx?displaylang=it) ed è possibile individuarli in modo semplice eseguendo una ricerca con la parola chiave "security\_patch".
-   Gli aggiornamenti per i sistemi consumer sono disponibili nel sito [Web Windows Update](http://v4.windowsupdate.microsoft.com/it/default.asp).

**Supporto tecnico**:

-   Per usufruire dei servizi del supporto tecnico, visitare il sito [Supporto Tecnico di Microsoft Italia](http://support.microsoft.com/default.aspx?ln=it&x=18&y=12). Le chiamate al supporto tecnico relative agli aggiornamenti per la protezione sono gratuite.
-   I clienti internazionali possono ottenere assistenza tecnica presso le filiali Microsoft locali. Le chiamate al supporto tecnico relative agli aggiornamenti di protezione sono gratuite.

**Fonti di informazioni sulla protezione:**

-   Nella sezione dedicata alla protezione del sito Web Microsoft TechNet sono disponibili ulteriori informazioni sulla protezione e la sicurezza dei prodotti Microsoft.
-   [Microsoft Software Update Services](http://www.microsoft.com/sus/)
-   [Microsoft Baseline Security Analyzer (MBSA)](http://www.microsoft.com/mbsa)
-   [Windows Update](http://v4.windowsupdate.microsoft.com/it/default.asp)
-   Catalogo di Windows Update: per ulteriori informazioni sul catalogo di Windows Update, vedere l'articolo [323166](http://support.microsoft.com/default.aspx?scid=kb;en-us;323166) della Knowledge Base.
-   [Office Update](http://office.microsoft.com/officeupdate/).

**Systems Management Server (SMS):**

Per semplificare il deployment dell'aggiornamento per la protezione, è possibile utilizzare Systems Management Server. Per informazioni su Systems Management Server, visitare il sito [Web di SMS](http://www.microsoft.com/smserver/default.asp). Per informazioni dettagliate sui numerosi miglioramenti apportati al processo di distribuzione degli aggiornamenti per la protezione da SMS 2003, visitare il sito Web [SMS 2003 Security Patch Management](http://www.microsoft.com/smserver/evaluation/capabilities/patch.asp). In SMS sono disponibili anche molti strumenti aggiuntivi, come [SMS 2.0 Software Update Services Feature Pack](http://go.microsoft.com/fwlink/?linkid=21157) e [SMS 2.0 Administration Feature Pack](http://go.microsoft.com/fwlink/?linkid=21161), che assistono gli amministratori nel deployment degli aggiornamenti per la protezione. SMS 2.0 Software Update Services Feature Pack utilizza Microsoft Baseline Security Analyzer e lo strumento di rilevamento di Microsoft Office per offrire il più ampio supporto possibile per l'applicazione delle patch incluse nei bollettini sulla sicurezza. Per alcuni aggiornamenti software può essere necessario disporre di diritti amministrativi ed eseguire il riavvio del computer.

**Nota**: per applicare gli aggiornamenti a computer specifici, è possibile utilizzare le funzionalità di inventario di SMS 2.0 Software Update Services Feature Pack, mentre per l'installazione è possibile utilizzare lo strumento Elevated Rights Deployment di SMS 2.0 Administration Feature Pack, che consente di eseguire in modo ottimale il deployment con Systems Management Server degli aggiornamenti che richiedono l'impostazione di una destinazione specifica e diritti amministrativi dopo il riavvio del computer.

**Dichiarazione di non responsabilità**:
Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche qualora Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopraccitata limitazione potrebbe non essere applicabile.

**Versioni**:

-   V1.0 (9 marzo 2004): pubblicazione del bollettino
-   V2.0 (10 marzo 2004): aggiornarnamento del bollettino per riportare il nuovo livello di criticità "Critico" e per avvisare della disponibilità di un nuovo aggiornamento client.

*Built at 2014-04-18T01:50:00Z-07:00*
