---
TOCTitle: 'MS04-010'
Title: 'Bollettino Microsoft sulla sicurezza MS04-010 - Medio'
ms:assetid: 'ms04-010'
ms:contentKeyID: 61239938
ms:mtpsurl: 'https://technet.microsoft.com/it-IT/library/ms04-010(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS04-010 - Medio
=====================================================

Vulnerabilità in MSN Messenger può consentire l'intercettazione di informazioni personali (838512)
--------------------------------------------------------------------------------------------------

Data di pubblicazione: martedì 9 marzo 2004

**Data di pubblicazione originale:** 9 marzo 2004
**Versione:** 1.0

#### Riepilogo

**Destinatari:** clienti che utilizzano Microsoft MSN Messenger

**Effetti della vulnerabilità:** accesso a informazioni personali

**Livello di criticità:** moderato

**Raccomandazioni:** si consiglia di installare l'aggiornamento di sicurezza il più presto possibile

**Aggiornamenti sostituiti:** nessuno.

**Avvertenze:** nessuna.

**Software verificato e posizioni per il download dell'aggiornamento**:

**Software interessato**:

-   Microsoft MSN Messenger 6.0 - [Download dell'aggiornamento](http://messenger.msn.com/)
-   Microsoft MSN Messenger 6.1 - [Download dell'aggiornamento](http://messenger.msn.com/)

**Software non interessato**

-   Windows Messenger (tutte le versioni)

I prodotti software elencati sono stati sottoposti a test per determinare se tali versioni sono interessate dalla vulnerabilità. Le altre versioni non includono più il supporto delle patch di sicurezza o potrebbero non essere interessate dal problema. Per ottenere informazioni sul ciclo di vita del supporto relativo al prodotto e alla versione di cui si dispone, visitare il sito Web [Ciclo di vita del supporto](http://support.microsoft.com/default.aspx?scid=fh;%5bln%5d;lifecycle).

### Informazioni generali

Dettagli tecnici
----------------

<span></span>
**Descrizione tecnica:**

In Microsoft MSN Messenger è presente una vulnerabilità a livello di sicurezza dovuta al metodo con cui MSN Messenger gestisce le richieste di file. È possibile sfruttare la vulnerabilità inviando una richiesta appositamente predisposta a un utente che esegue MSN Messenger. Sfruttando questa vulnerabilità l'autore dell'attacco ha la possibilità di visualizzare il contenuto di un file presente sul disco rigido all'insaputa dell'utente, se ne conosce la posizione e se l'utente legittimo dispone dell'accesso in lettura a tale file. Per sfruttare la vulnerabilità l'autore dell'attacco deve conoscere il nome di accesso dell'utente di MSN Messenger, necessario per inviare la richiesta.

**Fattori attenuanti:**

-   **L'autore dell'attacco deve conoscere il nome di accesso dell'utente**
-   Se l'utente ha bloccato la ricezione dei messaggi inviati dagli utenti anonimi non inclusi nell'elenco dei contatti, inserendo "Tutti gli altri utenti" nell'elenco Blocca, affinché sia possibile sfruttare la vulnerabilità l'account di Messenger dell'autore dell'attacco deve essere incluso nell'elenco Consenti dell'utente.
-   L'autore dell'attacco può accedere solo ai file per cui l'utente dispone dell'accesso in lettura. Se l'account con cui l'utente ha effettuato l'accesso al computer è soggetto a restrizioni, la capacità dell'autore dell'attacco di accedere ai file risulterà limitata.

**Livello di criticità**:

|                                 |          |
|---------------------------------|----------|
| **Microsoft MSN Messenger 6.0** | Moderato |
| **Microsoft MSN Messenger 6.1** | Moderato |

La [classificazione](http://technet.microsoft.com/security/bulletin/rating) della criticità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità:** [CAN-2004-0122](http://www.cve.mitre.org/cgi-bin/cvename.cgi?name=can-2004-0122)

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità di [accesso a informazioni personali](http://www.microsoft.com/technet/security/bulletin/glossary.asp). Sfruttando questa vulnerabilità l'autore dell'attacco ha la possibilità di visualizzare il contenuto di un file presente sul disco rigido all'insaputa dell'utente, se ne conosce la posizione esatta.

**Quali sono le cause di questa vulnerabilità?**
La vulnerabilità è dovuta al metodo con cui MSN Messenger gestisce le richieste di file scambiate tra due account di MSN Messenger. Il metodo utilizzato per gestire tali richieste non convalida determinati contenuti della richiesta alla creazione della sessione.

**Che cos'è MSN Messenger?**
MSN Messenger è un programma di messaggistica immediata che consente agli utenti di scambiarsi messaggi immediati oppure di creare altre sessioni peer-to-peer, per la condivisione di video e voce o per l'invio di file.

**Che cos'è Windows Messenger?**
Windows Messenger è un programma di messaggistica immediata con funzioni analoghe a quelle di MSN Messenger. Windows Messenger è fornito con Windows XP e rimane disponibile anche dopo l'installazione di MSN Messenger 6.1. Questo programma consente di connettersi a Communications Service e al servizio Messaggistica Istantanea di Exchange, utilizzati solo nelle grandi aziende.

**La vulnerabilità interessa anche Windows Messenger?**
No, è specifica del metodo utilizzato da MSN Messenger per convalidare le richieste di file.

**Qual è il problema di gestione delle richieste di file da parte di MSN Messenger?**
La vulnerabilità è dovuta alla modalità con cui MSN Messenger convalida le richieste. Un utente malintenzionato può creare una richiesta appositamente predisposta in modo che MSN Messenger consenta di visualizzare un file presente sul disco rigido.

**Perché questo costituisce una vulnerabilità a livello di sicurezza?**
Questa vulnerabilità offre all'autore dell'attacco la possibilità di visualizzare file riservati oppure i nomi e le password degli utenti, ma non consente di modificare o sostituire file.

**A quali attacchi viene esposto il sistema a causa di questa vulnerabilità?**
Un hacker che riesca a sfruttare questa vulnerabilità può disporre dell'accesso in lettura a tutti i file di cui conosce il percorso e che sono accessibili in lettura all'utente legittimo. L'utente legittimo non ha modo di sapere che un utente non autorizzato sta tentando di leggere i file.

**Quali capacità sono necessarie per sfruttare questa vulnerabilità?**
Può tentare di sfruttare questa vulnerabilità qualsiasi utente che disponga di MSN Messenger e che conosca il nome di accesso di un utente specifico.

**Quali sono gli scopi dell'aggiornamento?**
L'aggiornamento elimina la vulnerabilità modificando la modalità con cui MSN Messenger gestisce le richieste di file.

Informazioni sull'aggiornamento per la protezione
-------------------------------------------------

<span></span>
**Piattaforme e prerequisiti per l'installazione**:

Per informazioni sull'aggiornamento per la protezione specifico per la piattaforma utilizzata, fare clic sul collegamento corrispondente.

#### MSN Messenger 6.0 o 6.1

**Prerequisiti**

**Per questo aggiornamento di sicurezza è necessario Microsoft Windows**

**Informazioni per l'installazione**

**Necessità di riavvio**

L'aggiornamento può richiedere il riavvio del computer.

**Informazioni per la rimozione**

L'aggiornamento non può essere disinstallato.

**Verifica dell'installazione dell'aggiornamento**

Per verificare che un aggiornamento per la protezione sia installato nel sistema interessato attenersi alla seguente procedura:

-   In MSN Messenger fare clic su ? e scegliere **Informazioni su**.
-   Controllare il numero di versione.

Se il numero di versione è 6.1 (6.1.0211), l'aggiornamento è stato installato.

### Altre informazioni

**Ringraziamenti**

Microsoft [ringrazia](http://www.microsoft.com/technet/security/bulletin/policy.asp) i seguenti utenti per aver collaborato con noi al fine di proteggere i sistemi dei clienti:

-   qFox e Mephisto, che hanno segnalato il problema descritto nel bollettino MS04-010.

**Download di altri aggiornamenti per la protezione**:
Sono disponibili aggiornamenti per altri problemi di protezione nei seguenti siti:

-   Gli aggiornamenti di sicurezza sono disponibili nel ed è possibile individuarli in modo semplice eseguendo una ricerca con la parola chiave "security\_patch".
-   Gli aggiornamenti per i sistemi consumer sono disponibili nel sito Web.

**Supporto tecnico**:

-   Per usufruire dei servizi del supporto tecnico, visitare il sito [Supporto Tecnico di Microsoft Italia](http://support.microsoft.com/default.aspx?ln=it&x=18&y=12). Le chiamate al supporto tecnico relative agli aggiornamenti per la protezione sono gratuite.
-   I clienti internazionali possono ottenere assistenza tecnica presso le filiali Microsoft locali. Le chiamate al supporto tecnico relative agli aggiornamenti di protezione sono gratuite.

**Risorse per la protezione per Windows:**

-   Nella sezione dedicata alla protezione del sito Web [Microsoft TechNet](http://www.microsoft.com/italy/technet/sicurezza.asp) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:
Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche qualora Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopraccitata limitazione potrebbe non essere applicabile.

**Versioni**:

-   V1.0 (9 marzo 2004): pubblicazione del bollettino

*Built at 2014-04-18T01:50:00Z-07:00*
