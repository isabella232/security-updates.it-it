---
TOCTitle: 'Guida alla gestione dei rischi di protezione: Capitolo 6: Implementazione delle soluzioni di controllo e misurazione dell''efficacia del programma'
Title: 'Guida alla gestione dei rischi di protezione: Capitolo 6: Implementazione delle soluzioni di controllo e misurazione dell''efficacia del programma'
ms:assetid: 'd75cfc15-9a52-4d66-b13c-fab1e5ae57c4'
ms:contentKeyID: 20213241
ms:mtpsurl: 'https://technet.microsoft.com/it-it/library/Cc163156(v=TechNet.10)'
author: SharonSears
ms.author: SharonSears
---

Guida alla gestione dei rischi di protezione
============================================

### Capitolo 6: Implementazione delle soluzioni di controllo e misurazione dell'efficacia del programma

Pubblicato: 15/10/2004

##### In questa pagina

[](#eeaa)[Cenni preliminari](#eeaa)
[](#edaa)[Implementazione dei controlli](#edaa)
[](#ecaa)[Misurazione dell'efficacia del programma](#ecaa)
[](#ebaa)[Riepilogo](#ebaa)
[](#eaaa)[Conclusioni della guida](#eaaa)

### Cenni preliminari

In questo capitolo vengono analizzate le ultime due fasi del processo di gestione dei rischi Microsoft, ossia l'implementazione dei controlli e la misurazione dell'efficacia del programma. La fase di implementazione dei controlli è di facile comprensione: i responsabili della riduzione dei rischi creano e attuano piani in base all'elenco delle soluzioni di controllo scelte durante il processo di supporto alle decisioni al fine di ridurre i rischi identificati nella fase di valutazione dei rischi. Il capitolo contiene inoltre alcuni collegamenti a istruzioni che possono risultare utili ai responsabili dell'attuazione della riduzione dei rischi per affrontare un'ampia gamma di rischi.

La fase di misurazione dell'efficacia del programma è un'attività continua del Team di gestione dei rischi di protezione che prevede la verifica periodica dei controlli implementati durante la fase precedente per accertare se il livello di protezione ottenuto è effettivamente quello previsto. Questa fase prevede inoltre la stima dei progressi totali raggiunti dall'organizzazione nell'area della gestione dei rischi di protezione nel suo complesso. In questo capitolo viene presentato il concetto di "scorecard sui rischi di protezione", uno strumento che è possibile utilizzare per monitorare l'andamento delle attività di protezione a livello di organizzazione. Nel capitolo si illustra infine l'importanza del controllo costante delle modifiche che intervengono nell'ambiente informatico, quali l'aggiunta o l'eliminazione di sistemi e applicazioni oppure la comparsa di nuovi pericoli e vulnerabilità. Queste modifiche possono infatti richiedere un intervento immediato al fine di scongiurare la comparsa di nuovi o mutati rischi di protezione.

[](#mainsection)[Inizio pagina](#mainsection)

### Implementazione dei controlli

Durante questa fase, i responsabili della riduzione dei rischi implementano le soluzioni di controllo scelte nella fase precedente. Un fattore di successo in questa fase del processo di gestione dei rischi di protezione Microsoft è l'adozione, da parte dei responsabili della riduzione dei rischi, di una strategia olistica nell'implementazione delle soluzioni di controllo. I responsabili della riduzione dei rischi devono prendere in considerazione l'intero sistema informatico, l'intera unità aziendale o addirittura l'intera azienda quando creano i piani per l'acquisizione e la distribuzione delle soluzioni per la riduzione dei rischi. Nella sezione "Organizzazione delle soluzioni di controllo" di questo capitolo sono presenti collegamenti a istruzioni che potrebbero essere utili all'organizzazione durante la creazione di piani per l'implementazione delle soluzioni di controllo. La sezione in oggetto fa riferimento a un modello per la difesa a più livelli che semplifica il reperimento delle linee guida per la risoluzione di determinati tipi di problemi.

[![](/security-updates/images/Cc163156.rmch0601(it-it,TechNet.10).gif "Figura 6.1 Processo di gestione dei rischi di protezione Microsoft: fase di implementazione dei controlli")](https://technet.microsoft.com/it-it/cc163156.rmch0601_big(it-it,technet.10).gif)

**Figura 6.1 Processo di gestione dei rischi di protezione Microsoft: fase di implementazione dei controlli**

#### Elemento richiesto per la fase di implementazione dei controlli

Esiste un solo elemento derivante dalla fase di supporto alle decisioni che è necessario per la fase di implementazione delle soluzioni di controllo: l'elenco prioritario delle soluzioni di controllo che devono essere implementate. Se sono state seguite le procedure descritte nel Capitolo 5, "Supporto alle decisioni", il Team di gestione dei rischi di protezione ha registrato queste informazioni durante la presentazione degli elementi raccolti al Comitato direttivo per la protezione.

#### Partecipanti alla fase di implementazione dei controlli

I partecipanti a questa fase sono in primo luogo i responsabili della riduzione dei rischi, che potrebbero però anche avvalersi dell'assistenza del Team di gestione dei rischi di protezione. La fase di implementazione dei controlli include i seguenti ruoli, definiti nel Capitolo 3, "Panoramica della gestione dei rischi di protezione":

-   Team di gestione dei rischi di protezione (gruppo protezione informatica, moderatore per la valutazione dei rischi e incaricato del verbale della valutazione dei rischi)

-   Responsabili della riduzione dei rischi (architetto IT, tecnico IT e operatore IT)

Nel seguente elenco sono riassunte le responsabilità specifiche:

-   **Tecnico IT** - Decide come implementare le soluzioni di controllo

-   **Architetto IT** - Specifica come le soluzioni di controllo verranno implementate compatibilmente con i sistemi informatici esistenti

-   **Operatore IT** - Implementa le soluzioni di controllo tecniche

-   **Protezione informatica** â€“ Contribuisce a risolvere eventuali problemi che potrebbero emergere durante l'esecuzione dei test e la distribuzione

-   **Amministrazione** â€“Garantisce che i livelli di spesa non superino i budget approvati

In un contesto ideale, il Team di gestione dei rischi di protezione dovrebbe assegnare a ciascun rischio identificato un consulente tecnologico responsabile della protezione. Un'unica persona di contatto riduce infatti le probabilità che il Team di gestione dei rischi di protezione possa creare messaggi contraddittori e assicura la fornitura di un modello procedurale chiaro in tutto il processo di distribuzione.

#### Strumenti forniti per la fase di implementazione dei controlli

Con questa guida non viene fornito alcuno strumento relativo alla fase di implementazione dei controlli.

#### Risultati richiesti per la fase di implementazione dei controlli

Durante questa fase del processo di gestione dei rischi di protezione Microsoft verranno creati piani per implementare le soluzioni di controllo scelte durante la fase di supporto alle decisioni. Nella tabella seguente viene fornito un riepilogo degli aspetti chiave di questa fase, che vengono anche descritti brevemente in alcune sezioni successive di questo capitolo.

**Tabella 6.1: Risultati richiesti per la fase di implementazione dei controlli**

 
<table style="border:1px solid black;">
<colgroup>
<col width="50%" />
<col width="50%" />
</colgroup>
<thead>
<tr class="header">
<th style="border:1px solid black;" >Informazioni da raccogliere</th>
<th style="border:1px solid black;" >Descrizione</th>
</tr>
</thead>
<tbody>
<tr class="odd">
<td style="border:1px solid black;">Soluzioni di controllo</td>
<td style="border:1px solid black;">Elenco delle soluzioni di controllo scelte dal Comitato direttivo per la protezione e implementate dai responsabili della riduzione dei rischi</td>
</tr>
<tr class="even">
<td style="border:1px solid black;">Report sulla distribuzione dei controlli</td>
<td style="border:1px solid black;">Report o serie di report creati dai responsabili della riduzione dei rischi in cui sono descritti i progressi nella distribuzione delle soluzioni di controllo scelte</td>
</tr>
</tbody>
</table>
  
#### Organizzazione delle soluzioni di controllo
  
Nel capitolo precedente è stato spiegato come funziona il processo di supporto alle decisioni. I risultati dell'analisi della fase di supporto alle decisioni erano decisioni prese dal Comitato direttivo per la protezione relative al modo in cui l'organizzazione deve reagire ai rischi di protezione identificati durante la fase precedente, quella della valutazione dei rischi. Alcuni rischi sono stati accettati o trasferiti a terze parti; per i rischi da affrontare è stato invece preparato un elenco prioritario delle soluzioni di controllo.
  
Il passaggio successivo prevede l'ideazione di piani d'azione per implementare le soluzioni di controllo in un determinato periodo di tempo. Questi piani devono essere chiari e precisi ed ognuno di essi deve essere assegnato alla persona o al team responsabile della sua attuazione. Si consiglia di utilizzare procedure efficienti per la gestione di questi progetti al fine di monitorarne l'avanzamento e garantirne la realizzazione degli obiettivi.
  
**Nota:** Microsoft Solutions Framework (MSF) può contribuire all'attuazione dei piani d'azione creati durante questa fase. Pensato per aiutare le organizzazioni a fornire soluzioni tecnologiche di alta qualità rispettando i tempi e i budget fissati, MSF costituisce una strategia decisionale e disciplinata per la gestione di progetti tecnologici, basata su una serie ben definita di principi, modelli, discipline, concetti, linee guida e pratiche comprovate di Microsoft. Per ulteriori informazioni, visitare il sito [www.microsoft.com/technet/itsolutions/techguide/msf/default.mspx](http://technet.microsoft.com/en-us/library/cc785993.aspx).
  
Vi sono vari fattori determinanti per il successo in questa fase del processo:
  
-   I dirigenti che sostengono il progetto di gestione dei rischi devono comunicare chiaramente che i membri dello staff sono autorizzati a implementare le soluzioni di controllo. Senza questa autorizzazione esplicita, alcuni dipendenti potrebbero obiettare o addirittura opporre resistenza agli sforzi di implementare nuove soluzioni di controllo.
  
-   I dipendenti che devono contribuire attivamente all'implementazione delle nuove soluzioni di controllo devono essere autorizzati a ridefinire le priorità dei propri compiti. Deve essere chiaro alle persone che si occupano delle soluzioni di controllo e ai loro superiori che questo lavoro ha una priorità alta. Se non si preventivano risorse e tempi adeguati, è possibile che le soluzioni di controllo non vengano implementate in modo efficace. Inoltre, l'assegnazione non adeguata di risorse può comportare problemi che potrebbero essere attribuiti ingiustamente a lacune della tecnologia o della soluzione di controllo.
  
-   Il personale responsabile dell'implementazione delle soluzioni di controllo deve ricevere un sostegno finanziario adeguato, oltre a formazione, apparecchiature e altre risorse necessarie per implementare in modo efficace ciascuna soluzione.
  
Coloro che implementano le soluzioni di controllo devono registrare i propri progressi in un report o in una serie di report che verranno presentati in seguito al Team di gestione dei rischi di protezione e al Comitato direttivo per la protezione.
  
Microsoft Security Guidance Center (SGC), disponibile all'indirizzo [www.microsoft.com/italy/security/guidance/default.mspx](http://www.microsoft.com/security/guidance/default.mspx), è una raccolta esauriente e ben organizzata di documenti che trattano un'ampia gamma di argomenti relativi alla protezione. Le linee guida presenti nel sito potrebbero aiutare la propria organizzazione a implementare le soluzioni di controllo scelte da un elenco prioritario.
  
**Nota:** gran parte di questa sezione è stata tratta dal sito Web Microsoft Security Content Overview, disponibile all'indirizzo: [http://go.microsoft.com/fwlink/?LinkId=20263](http://go.microsoft.com/fwlink/?linkid=20263); si consiglia di visitare questo sito per ottenere le linee guida Microsoft più recenti in materia di protezione.
  
Nel resto della sezione viene descritto il modello per la difesa a più livelli proposto da Microsoft (illustrato di seguito). Analogamente ad altri modelli disponibili in commercio utilizzati da altre organizzazioni, il modello multilivello di Microsoft suddivide le soluzioni di controllo in diverse grandi categorie. Le informazioni contenute in ogni sezione includono raccomandazioni e collegamenti a istruzioni e white paper che descrivono le soluzioni di controllo mirate a proteggere ogni livello della rete. Le istruzioni forniscono assistenza dettagliata per la pianificazione e la distribuzione di una soluzione end-to-end. Queste procedure sono state sottoposte a test esaurienti e convalidate negli ambienti di alcuni clienti. I white paper e gli articoli includono generalmente ottimi dettagli tecnici sulle funzionalità di prodotti singoli o componenti di una soluzione completa; le informazioni in essi contenute potrebbero però non essere esaurienti quanto quelle delle istruzioni.
  
**Nota:** l'elemento "Protezione fisica" della figura seguente non ha una sezione corrispondente in questo capitolo, perché Microsoft non ha ancora pubblicato linee guida dettagliate sulla protezione fisica.
  
![](/security-updates/images/Cc163156.rmch0602(it-it,TechNet.10).gif "Figura 6.2 Modello di difesa a più livelli")
  
**Figura 6.2 Modello di difesa a più livelli**
  
##### Protezione della rete
  
Una rete ben progettata e implementata correttamente fornisce servizi con un alto livello di disponibilità, sicurezza, scalabilità, gestibilità e affidabilità. Se nell'organizzazione vi sono più reti, è necessario valutare ciascuna rete singolarmente per garantire che tutte siano adeguatamente protette e che le reti di alto valore siano protette da eventuali reti non sicure. L'implementazione delle difese interne delle reti comporta una progettazione corretta delle stesse, la protezione delle reti wireless e, potenzialmente, l'utilizzo del protocollo IPSec (Internet Protocol Security) per garantire che solo i computer affidabili possano accedere alle risorse di rete di importanza critica.
  
###### Istruzioni
  
Per le istruzioni relative alla protezione delle reti mediante firewall, vedere *Windows Server System Reference Architecture Enterprise Design for Firewalls* in *Windows Server System Reference Architecture*, all'indirizzo [http://www.microsoft.com/downloads/details.aspx?familyid=D44E34EC-B4E2-49A1-9F40-9ED4BA3765DF&displaylang;=en](http://www.microsoft.com/downloads/details.aspx?familyid=d44e34ec-b4e2-49a1-9f40-9ed4ba3765df&displaylang=en).
  
Per ulteriori istruzioni in merito, vedere il Capitolo 15,**"Securing Your Network" in *Improving Web Application Security: Threats and Countermeasures*, all'indirizzo [http://msdn.microsoft.com/library/default.asp?url=/library/en-us  
/dnnetsec/html/threatcounter.asp](http://msdn.microsoft.com/library/default.asp?url=/library/en-us/dnnetsec/html/threatcounter.asp).
  
Per istruzioni sull'implementazione di LAN wireless (WLAN) protette tramite EAP e certificati digitali, vedere *Securing Wireless LANs: A Windows Server 2003 Certificate Services Solution* all'indirizzo <http://technet.microsoft.com/library/cc527055.aspx>.
  
Per istruzioni sull'implementazione di LAN wireless (WLAN) protette tramite PEAP e password, vedere *Protezione delle reti LAN senza fili con PEAP e password* all'indirizzo [http://www.microsoft.com/italy/technet/security/guidance/peap\_0.mspx](http://technet.microsoft.com/it-it/library/dd547490.aspx).
  
Per istruzioni sull'utilizzo della segmentazione della rete per migliorarne le prestazioni e la sicurezza, vedere *Windows Server System Reference Architecture: Enterprise Design* in *Windows Server System Reference Architecture*, all'indirizzo [http://www.microsoft.com/downloads/details.aspx?familyid=D44E34EC-B4E2-49A1-9F40-9ED4BA3765DF&displaylang;=en](http://www.microsoft.com/downloads/details.aspx?familyid=d44e34ec-b4e2-49a1-9f40-9ed4ba3765df&displaylang=en).
  
###### White paper e articoli
  
Per informazioni sulla distribuzione di IPSec, vedere il Capitolo 6, "Overview of IPSec Deployment", del volume "Deploying Network Services", fornito in dotazione con *Microsoft Windows Server 2003 Deployment Kit*, all'indirizzo <http://technet.microsoft.com/en-us/library/cc778788.aspx>.
  
Per ulteriori informazioni sull'utilizzo di IPSec, vedere il white paper "Using Microsoft Windows IPSec to Help Secure an Internal Corporate Network Server" all'indirizzo [www.microsoft.com/downloads/details.aspx?FamilyID=a774012a-ac25-4a1d-8851-b7a09e3f1dc9&DisplayLang=en](http://www.microsoft.com/downloads/details.aspx?familyid=a774012a-ac25-4a1d-8851-b7a09e3f1dc9&displaylang=en).
  
Per informazioni approfondite sulla segmentazione della rete e sui problemi che possono essere risolti con una progettazione solida dell'ambiente di rete, vedere "Enterprise Design for Switches and Routers" in *Windows Server System Reference Architecture*, all'indirizzo [http://www.microsoft.com/downloads/details.aspx?familyid=D44E34EC-B4E2-49A1-9F40-9ED4BA3765DF&displaylang;=en](http://www.microsoft.com/downloads/details.aspx?familyid=d44e34ec-b4e2-49a1-9f40-9ed4ba3765df&displaylang=en).
  
Per una panoramica dei diversi tipi di firewall disponibili e le loro modalità di utilizzo comuni, vedere "Firewalls" all'indirizzo <http://technet.microsoft.com/en-us/library/cc700820.aspx>.
  
Ulteriori informazioni sul controllo per la quarantena dell'accesso alla rete sono disponibili nei seguenti white paper:
  
-   "Network Access Quarantine Control in Windows Server 2003", disponibile all'indirizzo <http://technet.microsoft.com/en-us/library/bb726973.aspx>.
  
-   "Virtual Private Networking with Windows Server 2003: Overview", disponibile all'indirizzo <http://technet.microsoft.com/en-us/library/bb727041.aspx>.
  
##### Protezione degli host
  
Esistono due tipi di host: host client e host server. Rendere sicuri sia gli uni che gli altri in modo efficace richiede un equilibrio tra il livello di protezione avanzata e il livello di utilizzabilità. Sebbene esistano delle eccezioni, la protezione di un computer aumenta generalmente con il diminuire della sua utilizzabilità. La protezione degli host può comportare la disattivazione di alcuni servizi, la rimozione di diritti utente specifici, l'aggiornamento continuo del sistema operativo, come pure l'utilizzo di antivirus e prodotti firewall distribuiti.
  
###### Istruzioni
  
Il sito Microsoft dedicato alla gestione delle patch include strumenti e guide che consentono alle organizzazioni di provare, distribuire e supportare gli aggiornamenti software in modo più efficiente. Vedere: <http://technet.microsoft.com/it-it/updatemanagement/default.aspx>.
  
La *Guida dettagliata per la protezione di Windows XP Professional con Service Pack 2 in piccole e medie imprese* è disponibile all'indirizzo <http://technet.microsoft.com/it-it/library/cc875837>.
  
Per istruzioni sulla protezione di MicrosoftÂ® WindowsÂ® XP, vedere *Windows XP Security Guide* all'indirizzo <http://technet.microsoft.com/it-it/library/cc163061.aspx>.
  
Per istruzioni sulla protezione di Microsoft Windows Serverâ„¢ 2003, vedere *Windows Server 2003 Security Guide* all'indirizzo <http://technet.microsoft.com/it-it/library/cc163140>.
  
La guida *Threats and Countermeasures Guide: Security Settings in Windows Server 2003 and Windows XP* è un documento di riferimento per le impostazioni e le funzionalità di protezione più importanti di Windows Server 2003 e Windows XP. Fornisce informazioni fondamentali e dettagliate da utilizzare assieme a quelle di *Windows Server 2003 Security Guide* ed è disponibile all'indirizzo <http://technet.microsoft.com/en-us/library/cc749467.aspx>.
  
Per istruzioni sulla protezione dei server Windows 2000, vedere *Windows 2000 Security Hardening Guide* all'indirizzo [www.microsoft.com/downloads/details.aspx?  
FamilyID=15E83186-A2C8-4C8F-A9D0-A0201F639A56&DisplayLang=en](http://www.microsoft.com/downloads/details.aspx?familyid=15e83186-a2c8-4c8f-a9d0-a0201f639a56&displaylang=en).
  
###### White paper e articoli
  
I sistemi operativi e le applicazioni Microsoft di classe server utilizzano molteplici protocolli di rete per comunicare tra di loro e con i client che vi hanno accesso, comprese molte porte TCP (Transmission Control Protocol) e UDP (User Datagram Protocol). I requisiti necessari per molte di queste porte sono riportati nell'articolo della Microsoft Knowledge Base 832017, "Requisiti delle porte per il sistema di server Microsoft Windows", all'indirizzo <http://support.microsoft.com/?kbid=832017>.
  
L'articolo "Frequently Asked Questions About Antivirus Software" offre una breve e utilissima panoramica sui software antivirus e dà anche consigli su come acquisire, installare e gestire questi tipi di prodotti. È disponibile all'indirizzo [www.microsoft.com/security/protect/antivirus.asp](http://www.microsoft.com/security/protect/antivirus.asp).
  
L'articolo "Frequently Asked Questions About Internet Firewalls" descrive l'importanza dell'utilizzo dei firewall, specifica quando occorre installare software firewall nei computer degli utenti finali e spiega come risolvere alcuni dei più comuni problemi relativi all'utilizzo di questo tipo di software. È disponibile all'indirizzo [www.microsoft.com/security/protect/firewall.asp](http://www.microsoft.com/security/protect/firewall.asp).
  
##### Protezione delle applicazioni
  
La difesa delle applicazioni è fondamentale per il modello di protezione. Le applicazioni funzionano nell'ambito dell'intero sistema, quindi è opportuno prendere in considerazione la protezione dell'intero ambiente quando si valuta la protezione delle applicazioni. Ogni applicazione deve essere sottoposta a test esaurienti per verificarne la conformità ai criteri di protezione prima di eseguirla in un ambiente di produzione. L'implementazione della difesa delle applicazioni prevede una corretta architettura delle stesse per garantire che l'applicazione sia in esecuzione con la quantità minima di privilegi possibile e con una superficie di attacco ridotta al minimo.
  
###### Istruzioni
  
La guida *Exchange 2003 Hardening Guide* fornisce informazioni sulla protezione di Microsoft Exchange 2003 Server. È disponibile all'indirizzo [www.microsoft.com/downloads/details.aspx?  
FamilyID=6a80711f-e5c9-4aef-9a44-504db09b9065&displaylang=en](http://www.microsoft.com/downloads/details.aspx?familyid=6a80711f-e5c9-4aef-9a44-504db09b9065&displaylang=en).
  
La guida *Security Operations Guide for*Â *Exchange 2000* fornisce linee guida su Microsoft Exchange 2000 Server. È disponibile all'indirizzo [www.microsoft.com/technet/security/prodtech/mailexch/opsguide/default.mspx](http://www.microsoft.com/technet/security/prodtech/mailexch/opsguide/default.mspx).
  
Il Capitolo 18, "Securing Your Database Server" della guida della soluzione *Improving Web Application Security: Threats and Countermeasures* include informazioni riguardanti la protezione di Microsoft SQL Serverâ„¢. È disponibile all'indirizzo [http://msdn.microsoft.com/  
library/default.asp?url=/library/en-us/dnnetsec/html/THCMCh18.asp](http://msdn.microsoft.com/library/default.asp?url=/library/en-us/dnnetsec/html/threatcounter.asp).
  
La guida della soluzione *Improving Web Application Security: Threats and Countermeasures* fornisce una base solida per la progettazione, la creazione e la configurazione di applicazioni Web ASP.NET protette. È disponibile all'indirizzo [http://msdn.microsoft.com/library/default.asp?url=/  
library/en-us/dnnetsec/html/ThreatCounter.asp](http://msdn.microsoft.com/library/default.asp?url=/library/en-us/dnnetsec/html/threatcounter.asp).
  
La guida *Building Secure ASP .NET Applications* presenta un metodo pratico, riferito a possibili scenari, per la progettazione e la creazione di applicazioni ASP.NET per Windows 2000 e Microsoft .NET Framework versione 1.0. Si incentra inoltre sugli aspetti chiave delle operazioni di autenticazione, autorizzazione e comunicazione protetta all'interno e tra i vari livelli fisici delle applicazioni Web .NET distribuite. È disponibile all'indirizzo <http://msdn.microsoft.com/en-us/library/aa302415.aspx>.
  
###### White paper e articoli
  
Il white paper "Building and Configuring More Secure Web Sites" contiene informazioni dettagliate su quanto appreso dal team di protezione Microsoft durante il concorso online sulla protezione OpenHack 4 (tenutosi nel 2002) sponsorizzato da eWeek. La soluzione distribuita in occasione del concorso includeva .NET Framework, Microsoft Windows 2000 Advanced Server, Internet Information Services (IIS) versione 5.0 ed SQL Server 2000. È stata in grado di resistere a più di 82.500 attacchi senza subire alcun danno. Il white paper è disponibile all'indirizzo <http://msdn.microsoft.com/en-us/library/aa302370.aspx>.
  
##### Protezione dei dati
  
I dati costituiscono le risorse più preziose della maggior parte delle organizzazioni. A livello client, i dati sono spesso memorizzati localmente e possono essere particolarmente esposti agli attacchi. I dati possono essere protetti in vari modi, compresi l'utilizzo di EFS (Encrypting File Service) e l'esecuzione di backup frequenti e sicuri.
  
###### Istruzioni
  
Per informazioni sul backup dei dati nelle reti Windows 2000, consultare la guida *Backup and Restore Solution*Â *for Windows 2000â€“based Data Centers*, disponibile all'indirizzo [www.microsoft.com/technet/prodtechnol/windows2000serv/maintain/backuprest  
default.mspx](http://www.microsoft.com/technet/prodtechnol/windows2000serv/maintain/backuprest/default.mspx).
  
Per istruzioni dettagliate sulle modalità di implementazione di EFS, consultare la guida *Step-by-Step Guide to Encrypting File System (EFS)*, disponibile all'indirizzo <http://technet.microsoft.com/en-us/library/dd277413.aspx>.
  
[](#mainsection)[Inizio pagina](#mainsection)
  
### Misurazione dell'efficacia del programma
  
La fase di misurazione dell'efficacia del programma consente al Team di gestione dei rischi di protezione di documentare formalmente lo stato corrente dei rischi nell'organizzazione. Dato che l'organizzazione continua a operare contemporaneamente al ciclo di gestione dei rischi, questa fase serve anche a dimostrare i progressi nella gestione dei rischi e la loro riduzione a un livello accettabile nel tempo. Per consentire di comunicare questi progressi, in questa sezione viene introdotto il concetto di scorecard sui rischi di protezione, che rappresenta un indicatore importante dei rischi in un'organizzazione. La scorecard sui rischi di protezione consente di dimostrare che la gestione degli stessi è un processo realmente integrato nelle operazioni IT. Il concetto di "gestione integrata dei rischi" è inoltre fondamentale per determinare il livello di maturità dell'organizzazione rispetto ai rischi, come descritto nel Capitolo 3, "Panoramica della gestione dei rischi di protezione".
  
[![](/security-updates/images/Cc163156.rmch0603(it-it,TechNet.10).gif "Figura 6.3 Processo di gestione dei rischi di protezione Microsoft: fase di misurazione dell'efficacia del programma")](https://technet.microsoft.com/it-it/cc163156.rmch0603_big(it-it,technet.10).gif)
  
**Figura 6.3 Processo di gestione dei rischi di protezione Microsoft: fase di misurazione dell'efficacia del programma**
  
#### Elementi richiesti per la fase di misurazione dell'efficacia del programma
  
Nell'elenco seguente sono riassunti i pochi elementi derivanti dalle fasi precedenti che sono necessari per la fase di misurazione dell'efficacia del programma:
  
-   Elenco prioritario dei rischi da ridurre. Se sono state seguite le procedure descritte nel Capitolo 4, "Valutazione dei rischi", queste informazioni sono già state registrate nel foglio di lavoro di MicrosoftÂ® Excel denominato GGRPStrumento3-Priorità rischi livello dettagliato.xls, memorizzato nella cartella Strumenti e modelli creata al momento della decompressione dell'archivio contenente questa guida e i relativi file.
  
-   Elenco prioritario delle soluzioni di controllo scelte dal Comitato direttivo per la protezione. Se sono state seguite le procedure descritte nel Capitolo 5, "Supporto alle decisioni", il Team di gestione dei rischi di protezione ha registrato queste informazioni durante la presentazione degli elementi raccolti al Comitato direttivo per la protezione.
  
-   Report sulla distribuzione delle soluzioni di controllo (create dai responsabili della riduzione dei rischi nella fase di implementazione dei controlli) in cui sono descritti i progressi nella distribuzione delle soluzioni scelte.
  
#### Partecipanti alla fase di misurazione dell'efficacia del programma
  
Chi partecipa più attivamente a questa fase è il Gruppo protezione informatica. Tra le responsabilità di questo gruppo sono inclusi lo sviluppo della scorecard sui rischi di protezione (illustrata di seguito), la verifica che le soluzioni di controllo siano state implementate e che riducano effettivamente i rischi come previsto nonché il monitoraggio dei cambiamenti nell'ambiente informatico che possono alterare il profilo dei rischi dell'organizzazione. Il Gruppo protezione informatica fornisce report puntuali al Comitato direttivo per la protezione. Inoltre, i responsabili della riduzione dei rischi forniscono assistenza al team comunicando i principali cambiamenti all'infrastruttura informatica e fornendo informazioni sugli eventi di protezione che si sono verificati. Per concludere, il processo di misurazione dell'efficacia del programma include i seguenti ruoli, definiti nel Capitolo 3, "Panoramica della gestione dei rischi di protezione":
  
-   Team di gestione dei rischi di protezione (gruppo protezione informatica, moderatore per la valutazione dei rischi e incaricato del verbale della valutazione dei rischi)
  
-   Responsabili della riduzione dei rischi (architetto IT, tecnico IT e operatore IT)
  
-   Comitato direttivo per la protezione (dirigente che sostiene l'iniziativa, titolari dell'azienda, architetto IT e tecnico IT)
  
Queste responsabilità sono riassunte nell'elenco seguente:
  
-   **Protezione informatica** - Crea report di riepilogo destinati al Comitato direttivo per la protezione riguardanti l'efficacia delle soluzioni di controllo che sono state distribuite e i cambiamenti nel profilo dei rischi dell'organizzazione. Inoltre, crea e gestisce la scorecard sui rischi di protezione.
  
-   **Controllo interno** - Convalida l'efficacia delle soluzioni di controllo.
  
-   **Tecnico IT** - Comunica i cambiamenti imminenti al Team di gestione dei rischi di protezione.
  
-   **Architetto IT** - Comunica i cambiamenti pianificati al Team di gestione dei rischi di protezione.
  
-   **Operatore IT** - Fornisce informazioni riguardanti gli eventi di protezione al Team di gestione dei rischi di protezione.
  
#### Strumenti forniti per la fase di misurazione dell'efficacia del programma
  
Con questa guida non viene fornito alcuno strumento per la fase di misurazione dell'efficacia del programma.
  
#### Risultati richiesti per la fase di misurazione dell'efficacia del programma
  
In questa fase, il Team di gestione dei rischi di protezione crea report sul profilo dei rischi di protezione in continua evoluzione dell'organizzazione. Nella tabella seguente viene fornito un riepilogo degli aspetti chiave di questa fase, che vengono anche descritti dettagliatamente in alcune sezioni successive di questo capitolo.
  
**Tabella 6.2 Risultati richiesti per la fase di supporto alle decisioni**

 
<table style="border:1px solid black;">
<colgroup>
<col width="50%" />
<col width="50%" />
</colgroup>
<thead>
<tr class="header">
<th style="border:1px solid black;" >Informazioni da raccogliere</th>
<th style="border:1px solid black;" >Descrizione</th>
</tr>
</thead>
<tbody>
<tr class="odd">
<td style="border:1px solid black;">Cambiamenti presi in considerazione</td>
<td style="border:1px solid black;">Report in cui sono illustrati i cambiamenti all'ambiente informatico che sono in fase di pianificazione</td>
</tr>
<tr class="even">
<td style="border:1px solid black;">Cambiamenti approvati</td>
<td style="border:1px solid black;">Report in cui sono spiegati i cambiamenti all'ambiente informatico che stanno per essere avviati</td>
</tr>
<tr class="odd">
<td style="border:1px solid black;">Eventi di protezione</td>
<td style="border:1px solid black;">Report in cui sono descritti dettagliatamente gli eventi di protezione non pianificati che hanno influito sull'ambiente informatico</td>
</tr>
<tr class="even">
<td style="border:1px solid black;">Riepilogo dell'efficacia delle soluzioni di controllo</td>
<td style="border:1px solid black;">Report in cui è riassunto il livello di riduzione dei rischi fornito dalle soluzioni di controllo</td>
</tr>
<tr class="odd">
<td style="border:1px solid black;">Cambiamenti nel profilo dei rischi dell'organizzazione</td>
<td style="border:1px solid black;">Report in cui viene mostrato come i rischi identificati in precedenza sono cambiati in ragione di nuovi pericoli, nuove vulnerabilità o dei cambiamenti apportati all'ambiente informatico dell'organizzazione</td>
</tr>
<tr class="even">
<td style="border:1px solid black;">Scorecard sui rischi di protezione</td>
<td style="border:1px solid black;">Breve scheda con punteggio numerico che rappresenta il profilo dei rischi corrente dell'organizzazione</td>
</tr>
</tbody>
</table>
  
#### Sviluppo della scorecard sui rischi di protezione dell'organizzazione
  
La scorecard sui rischi di protezione è uno strumento importante che serve a comunicare lo stato corrente dei rischi nell'organizzazione. Consente inoltre di dimostrare i progressi fatti nel tempo rispetto alla gestione dei rischi e può rivelarsi un mezzo fondamentale per dimostrare l'importanza della gestione dei rischi e della sua valenza nel contesto aziendale. La scorecard deve fornire ai dirigenti esecutivi un quadro riassuntivo del livello di rischio. Non è stata pensata per riassumere l'aspetto tattico dei rischi dettagliati identificati durante la fase di valutazione dei rischi.
  
**Nota:** fare attenzione a non confondere il concetto di scorecard sui rischi di protezione con le scorecard IT che sono descritte in altre guide Microsoft. Una scorecard IT può essere uno strumento efficace per misurare i progressi dell'organizzazione nell'intero ambiente informatico. La scorecard sui rischi di protezione può anche servire a questo scopo, ma riguarda soprattutto un aspetto specifico dell'ambiente informatico: la protezione.
  
La scorecard sui rischi di protezione consente al Team di gestione dei rischi di protezione di ottenere un livello accettabile di rischio nell'intera organizzazione evidenziando aree problematiche e puntando a futuri investimenti IT in queste aree. Anche se alcuni elementi presenti in questa scheda sono classificati come "Ad alto rischio", l'organizzazione potrebbe decidere di correre questi rischi. La scorecard sui rischi di protezione può quindi essere utilizzata per monitorare queste decisioni ad alto livello e serve a rivedere le decisioni riguardanti i rischi nei cicli futuri del processo di gestione dei rischi.
  
La figura seguente rappresenta una semplice scorecard sui rischi di protezione basata sul modello per la difesa a più livelli descritto nel Capitolo 4, "Valutazione dei rischi". È necessario personalizzare la scorecard a seconda delle esigenze della propria organizzazione. Ad esempio, alcune organizzazioni potrebbero decidere di organizzare i rischi suddividendoli per unità aziendali o ambienti IT completi (un ambiente IT è un insieme di beni informatici che condividono lo stesso proposito aziendale e lo stesso proprietario). L'organizzazione potrebbe anche voler disporre di più scorecard se le proprie attività sono fortemente decentralizzate.
  
[![](/security-updates/images/Cc163156.rmch0604(it-it,TechNet.10).gif "Figura 6.4 Esempio di scorecard sui rischi di protezione")](https://technet.microsoft.com/it-it/cc163156.rmch0604_big(it-it,technet.10).gif)
  
**Figura 6.4 Esempio di scorecard sui rischi di protezione**
  
La scorecard sui rischi di protezione può anche appartenere a un più grande "dashboard" informatico che mostri i criteri di misurazione chiave delle operazioni IT. L'utilizzo di questi criteri di misurazione chiave e la loro visualizzazione in un dashboard è una delle procedure consigliate da Microsoft. Per ulteriori informazioni, vedere "Measuring IT Health with the IT Scorecard", disponibile all'indirizzo [www.microsoft.com/technet/itsolutions/msit/busint/scoretcs.mspx](http://www.microsoft.com/technet/itsolutions/msit/busint/scoretcs.mspx).
  
#### Misurazione dell'efficacia dei controlli
  
Dopo aver distribuito le soluzioni di controllo, è importante assicurarsi che garantiscano la protezione prevista e continuino a essere attive. Ad esempio, sarebbe spiacevole scoprire che un'importante violazione della protezione è stata causata principalmente dal meccanismo di autenticazione della rete privata virtuale (VPN), che ha consentito a utenti non autenticati di accedere alla rete aziendale perché la configurazione era stata alterata durante le operazioni di distribuzione. Sarebbe ancora più spiacevole scoprire che alcuni intrusi hanno potuto accedere a risorse interne perché un tecnico della rete ha riconfigurato un firewall per abilitare protocolli aggiuntivi senza ottenere l'autorizzazione prevista dal processo di controllo dei cambiamenti dell'organizzazione.
  
Secondo uno studio condotto dall'ente U.S. Government Accountability Office riguardante la gestione della protezione delle informazioni in importanti organizzazioni non federali (GAO/AIMD-98-68), l'esecuzione di test diretti è stato il metodo adottato più frequentemente per controllare in modo efficace il livello di riduzione dei rischi garantito dalle soluzioni di controllo. Vi sono vari metodi per eseguire questi tipi di test, compresi strumenti per la valutazione automatica delle vulnerabilità, valutazioni manuali e test di penetrazione.
  
In una valutazione manuale, un tecnico del team IT verifica che ogni soluzione di controllo sia implementata e funzioni correttamente. Questo metodo può risultare tedioso, richiedere molto tempo ed essere soggetto a errori quando si controlla un numero più o meno consistente di sistemi. Microsoft ha rilasciato un strumento gratuito per la valutazione automatica delle vulnerabilità denominato [Microsoft Baseline Security Analyzer (MBSA)](http://www.microsoft.com/technet/security/tools/mbsahome.mspx). MBSA può eseguire la scansione dei sistemi locali e remoti per determinare se mancano aggiornamenti rapidi di protezione di fondamentale importanza e molte altre impostazioni di protezione necessarie. Ulteriori informazioni su MBSA sono disponibili all'indirizzo [www.microsoft.com/technet/security/tools/mbsahome.mspx](http://www.microsoft.com/technet/security/tools/mbsahome.mspx). MBSA è uno strumento gratuito e molto utile, ma sono disponibili anche altri strumenti di valutazione automatici di altri produttori.
  
Un altro metodo citato in precedenza è l'esecuzione di test di penetrazione. In un test di penetrazione, una o più persone sono autorizzate a eseguire test automatici e manuali per controllare se possono introdursi nella rete aziendale in vari modi. Alcune organizzazioni fanno eseguire i test di penetrazione dai propri dipendenti esperti di protezione, mentre altre assumono esperti esterni che eseguono questi test per conto dell'organizzazione. Indipendentemente da chi esegue i test di penetrazione, il Gruppo protezione informatica deve assumersi le responsabilità della gestione del processo e del monitoraggio dei risultati. Pur essendo un metodo molto efficace, l'esecuzione di test di penetrazione non rivela un'ampia gamma di vulnerabilità, perché non è completo quanto una valutazione delle vulnerabilità implementata correttamente. Si consiglia pertanto di integrare i test di penetrazione con altri metodi.
  
**Nota:** per ulteriori informazioni sui test di penetrazione, consultare il volume *Assessing Network Security*, scritto dai membri del team di protezione Microsoft - Ben Smith, David LeBlanc e Kevin Lam (Microsoft Press 2004).
  
È anche possibile verificare la conformità della rete con altri mezzi. Il Gruppo protezione informatica può, ad esempio, promuovere il feedback di tutti i dipendenti aziendali. In alternativa o in aggiunta, questo gruppo può istituire un processo più formale in base al quale ad ogni unità aziendale viene richiesto di presentare periodicamente report di conformità. Nell'ambito del processo di risposta ai problemi di protezione, il Gruppo protezione informatica deve creare dei report per documentare i sintomi che hanno originariamente portato in superficie il problema, quali tipi di dati e quali sistemi sono stati compromessi e come si è sviluppato l'attacco. Molti fattori potrebbero causare un problema di protezione, compresi codice dannoso, ad esempio worm o virus, utenti interni che violano accidentalmente dei criteri, utenti interni che espongono deliberatamente informazioni riservate, pirati informatici esterni che lavorano per organizzazioni concorrenti o governi esteri e catastrofi naturali. È anche necessario documentare le misure adottate dal Gruppo protezione informatica per contenere il problema.
  
L'efficienza del Gruppo protezione informatica può anche essere monitorata in molti altri modi, ad esempio:
  
-   Numero di problemi di protezione comuni che si sono verificati in organizzazioni simili ma la cui incidenza è stata ridotta dalle soluzioni di controllo proposte dal team responsabile della protezione.
  
-   Tempo necessario per ripristinare completamente i servizi informatici in seguito a problemi di protezione.
  
-   Quantità e qualità dei contatti utente.
  
-   Numero di briefing tenuti internamente.
  
-   Numero di corsi di formazione forniti internamente.
  
-   Numero di valutazioni completate.
  
-   Numero di conferenze sulla protezione informatica a cui il team ha partecipato.
  
-   Numero e qualità degli impegni presi in pubblico.
  
-   Certificati professionali ottenuti e mantenuti.
  
#### Rivalutazione dei beni nuovi e modificati e dei rischi di protezione
  
Per essere efficace, la gestione dei rischi di protezione deve essere continua e costante all'interno dell'organizzazione e non può essere un progetto temporaneo. La rivalutazione periodica dell'ambiente seguendo il processo descritto nel Capitolo 4, "Valutazione dei rischi", è la prima operazione da effettuare ogni volta che si ricomincia il ciclo. Potrebbe sembrare ovvio, ma il Team di gestione dei rischi di protezione deve riutilizzare e aggiornare l'elenco dei beni, delle vulnerabilità, delle soluzioni di controllo e delle altre proprietà intellettuali sviluppate durante il progetto iniziale di gestione dei rischi.
  
Il team può utilizzare i propri beni in modo più efficiente concentrandosi sui cambiamenti effettuati nell'ambiente operativo dell'organizzazione. Se un bene non è stato modificato dall'ultima revisione effettuata, non occorre rivederlo nei minimi dettagli ancora una volta. Il team può decidere su che cosa concentrare i propri sforzi raccogliendo informazioni puntuali, accurate e pertinenti sui cambiamenti che influiscono sui sistemi informatici dell'organizzazione. Gli eventi interni sui quali il team deve concentrarsi maggiormente includono l'installazione di nuovo software o hardware, nuove applicazioni sviluppate internamente, riorganizzazioni aziendali, fusioni e acquisizioni aziendali e alienazioni di quote dell'azienda. Sarebbe anche prudente rivedere l'elenco esistente dei rischi per determinare se si sono verificati cambiamenti. Inoltre, l'analisi dei registri di controllo della protezione potrebbe fornire informazioni utili sulle nuove aree da esaminare.
  
Il team deve anche rimanere vigile e attento ai cambiamenti che avvengono al di fuori dell'organizzazione e che potrebbero influire sulla protezione delle informazioni. Alcuni di questi sono:
  
-   Revisione delle liste di distribuzione e dei siti Web di fornitori per controllare la disponibilità di nuovi aggiornamenti e documentazione sulla protezione.
  
-   Monitoraggio di siti Web di terze parti e delle liste di distribuzione per ottenere informazioni su nuove ricerche svolte nell'ambito della protezione e nuovi annunci relativi alle vulnerabilità della protezione.
  
-   Partecipazione a conferenze e convegni incentrati sulla protezione delle informazioni.
  
-   Partecipazione a corsi di formazione sulla protezione delle informazioni.
  
-   Lettura di libri di informatica e protezione della rete per mantenersi aggiornati.
  
-   Monitoraggio degli annunci relativi a nuovi metodi e strumenti di attacco.
  
[](#mainsection)[Inizio pagina](#mainsection)
  
### Riepilogo
  
Durante la fase di implementazione delle soluzioni di controllo, i responsabili della riduzione dei rischi hanno sviluppato le soluzioni di controllo che il Comitato direttivo per la protezione aveva scelto nella fase di supporto alle decisioni. I responsabili della riduzione dei rischi hanno anche consegnato al Team di gestione dei rischi di protezione report sui loro progressi nella distribuzione delle soluzioni di controllo. La quarta fase del processo di gestione dei rischi di protezione Microsoft si incentra sull'esecuzione di attività continue finché il Team di gestione dei rischi di protezione non dà inizio al ciclo successivo con una nuova valutazione della protezione. Queste attività continue includono report dettagliati in cui sono illustrati i cambiamenti dell'ambiente informatico in fase di pianificazione, quelli che stanno per essere avviati e gli eventi di protezione non pianificati che hanno influito sull'ambiente informatico.
  
Questa fase prevede anche la creazione, da parte del Team di gestione dei rischi di protezione, di report che riassumono il livello di riduzione dei rischi fornito dalle soluzioni di controllo e di un report che mostra come sono cambiati i rischi identificati in precedenza in seguito all'insorgere di nuovi pericoli o vulnerabilità o a cambiamenti effettuati nell'ambiente informatico dell'organizzazione. Questa fase prevede infine la creazione e la gestione di una scorecard sui rischi di protezione che mostri il profilo dei rischi corrente dell'organizzazione.
  
[](#mainsection)[Inizio pagina](#mainsection)
  
### Conclusioni della guida
  
In questa guida è stato presentato il metodo proposto da Microsoft per la gestione dei rischi di protezione. Si tratta di un metodo proattivo che può consentire ad organizzazioni di qualsiasi dimensione di rispondere adeguatamente ai rischi di protezione che potrebbero ostacolare il successo dell'azienda. Un processo formale per la gestione dei rischi di protezione consente alle organizzazioni di operare nel modo più conveniente possibile con un livello noto e accettabile di rischio e fornisce direttive coerenti e chiare per l'organizzazione e la definizione delle priorità d'utilizzo delle limitate risorse aziendali al fine di gestire i rischi. Si potranno apprezzare i vantaggi derivanti dall'utilizzo della gestione dei rischi di protezione se si implementano soluzioni di controllo convenienti che riducono i rischi a un livello accettabile.
  
La definizione di "rischio accettabile" e il metodo adottato per gestire i rischi variano a seconda dell'organizzazione. Oggigiorno non esiste una risposta giusta o sbagliata, ma vi sono molti modelli di gestione dei rischi che è possibile utilizzare. Ogni modello presenta compromessi tra accuratezza, risorse, tempo, complessità e soggettività. Attraverso l'investimento in un processo di gestione dei rischi, per il quale siano definiti una solida infrastruttura e ruoli e responsabilità chiari, le organizzazioni si preparano a identificare le priorità, a pianificare la riduzione delle minacce e ad affrontare i pericoli o le vulnerabilità future.
  
Il processo di gestione dei rischi di protezione Microsoft utilizza standard di settore, combinando modelli di gestione dei rischi prestabiliti in un processo ripetibile costituito da quattro fasi che cerca di bilanciare costi ed efficacia. Durante un processo di valutazione dei rischi, vi sono dei passaggi qualitativi che servono a identificare rapidamente i rischi maggiori. Segue un processo quantitativo che si basa su ruoli e responsabilità chiaramente definiti. Questo metodo offre un ottimo livello di dettaglio e garantisce una comprensione completa dei rischi più importanti. Insieme, i passaggi qualitativi e quantitativi nel processo di valutazione dei rischi costituiscono il presupposto in base al quale è possibile prendere decisioni rigorose sui rischi e la loro riduzione, seguendo un processo aziendale intelligente. Dopo avere letto l'intera guida si è pronti ad avviare questo processo, quindi tornare al Capitolo 4, "Valutazione dei rischi", per cominciare.
  
[](#mainsection)[Inizio pagina](#mainsection)
