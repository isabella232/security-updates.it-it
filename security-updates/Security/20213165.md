---
TOCTitle: 'Data Encryption Toolkit for Mobile PC: Panoramica generale - Un approccio strategico alla protezione dei dati mobili'
Title: 'Data Encryption Toolkit for Mobile PC: Panoramica generale - Un approccio strategico alla protezione dei dati mobili'
ms:assetid: '3d1d5ab7-89c3-426b-b5f4-d5ef55332cdf'
ms:contentKeyID: 20213165
ms:mtpsurl: 'https://technet.microsoft.com/it-it/library/Cc162794(v=TechNet.10)'
author: SharonSears
ms.author: SharonSears
---

Data Encryption Toolkit for Mobile PC
=====================================

### Panoramica generale - Un approccio strategico alla protezione dei dati mobili

Pubblicato: 22-01-2007 | Aggiornato: 29-05-2007

È possibile che questo documento venga letto utilizzando il proprio portatile mentre si è all'aeroporto in attesa di un volo per la prossima destinazione. Oppure quando si è a casa nel fine settimana mentre si tenta di organizzare tutte le cose da fare. Ma ci si chiede mai se tutte le informazioni sul portatile sono veramente sicure? Che cosa succederebbe in caso di furto o di smarrimento del portatile? Gli ultimi progetti e piani di marketing sono protetti? Le informazioni private sui clienti sono protette? Oppure il rischio è che la propria azienda finisca sui giornali per aver perso migliaia di informazioni private sui clienti?

"[U.S. Survey: Confidential Data at Risk](http://www.csoonline.com/read/080106/col_ponemon.html)", un recente studio condotto da The Ponemon Institute, rileva che "l'81% delle 484 risposte al sondaggio riporta che nelle organizzazioni si sono verificate almeno una volta perdite o furti di portatili contenenti informazioni aziendali riservate o confidenziali negli ultimi 12 mesi".

C'è motivo di preoccuparsene? La risposta è sì, perché la perdita dei portatili è un problema grave. Con capacità di memorizzazione sempre crescenti, i portatili sono in grado di memorizzare grandi quantità di informazioni personali e aziendali. Sono strumenti portatili sempre più diffusi ed estremamente pratici, ma perdere i dati riservati che essi contengono può avere un notevole impatto sui profitti, sulla buona reputazione e sulla posizione legale dell'azienda rispetto alle leggi governative. Può anche portare alla perdita del proprio posto di lavoro.

Tuttavia, prendere provvedimenti per risolvere questi problemi impegnativi è più facile di quanto sembri. Microsoft offre tecnologie che possono essere di aiuto ed è possibile che già si disponga di queste tecnologie. Infatti, se la propria organizzazione utilizza Windows Vista™ o Microsoft® Windows® XP Professional, si dispone già della maggior parte degli strumenti necessari. Il reparto IT della propria organizzazione può tenere sotto controllo questo problema con lo strumento gratuito scaricabile Microsoft Data Encryption Toolkit for Mobile PC che può aiutare le organizzazioni come la propria ad abilitare la tecnologia di crittografia già disponibile.

Lo strumento Microsoft Data Encryption Toolkit for Mobile PC può aiutare a proteggere la propria organizzazione riducendo il rischio che l'imprudenza o semplicemente la cattiva sorte possano determinare un grave incidente e la conseguente perdita di tempo, denaro e reputazione. Il Toolkit, che verrà rilasciato nel secondo trimestre del 2007 come download gratuito, utilizza Crittografia file system (EFS) (disponibile con Windows 2000, Windows XP Professional e Windows Vista) e Crittografia unità BitLocker™ (una nuova importante funzionalità di protezione dei dati in Windows Vista). Il Toolkit includerà anche EFS Assistant, uno strumento che consente di gestire centralmente la crittografia EFS.

##### In questa pagina

[](#eeaa)[Rischi aziendali](#eeaa)
[](#edaa)[Rischi normativi](#edaa)
[](#ecaa)[Attenuare il rischio con Data Encryption Toolkit](#ecaa)
[](#ebaa)[Fasi successive](#ebaa)

### Rischi aziendali

I responsabili tecnici e aziendali devono esaminare gli scenari, il clima normativo e le riduzioni dei rischi legati all'esposizione dei dati. Lo strumento Microsoft Data Encryption Toolkit for Mobile PC è destinato principalmente alla risoluzione dei problemi legati alla protezione dei dati che risiedono nei computer portatili. Tuttavia, gli stessi concetti, preoccupazioni e soluzioni si applicano anche ai computer desktop che possono andare incontro a rischi analoghi a causa della possibilità di furti e in caso di scenari che includano l'accesso senza limitazioni.

Si prenda in considerazione il seguente resoconto relativo a un evento di divulgazione di informazioni di una società fittizia, che illustra il problema e le possibili sfaccettature.

"Contoso, un'azienda canadese di medie dimensioni specializzata in tecnologia, realizzò un prodotto che i clienti ordinarono tramite il suo sito Web. Le informazioni personali nel database di Contoso includevano i nomi dei clienti, i numeri delle carte di credito, gli indirizzi e i numeri di telefono. I clienti erano canadesi, statunitensi, del Regno Unito e francesi.

Nicolas, un instancabile analista junior di Contoso, era solito portare a casa il lavoro con sé. Un giorno, prima di lasciare il lavoro, Nicolas copiò un foglio di calcolo con le informazioni sui clienti sul suo portatile per potervi eseguire dei rapporti. Quella stessa sera, il suo portatile fu rubato dalla sua auto mentre stava facendo shopping. Il furto fu immediatamente segnalato da Nicolas al suo responsabile e denunciato alla polizia.

Nicolas e il suo responsabile discussero dell'incidente con l'ufficio legale dell'azienda, nonché con un consulente esterno. Da tutte queste discussioni si evinse che sarebbe stato necessario informare tutti i loro clienti circa la possibile divulgazione delle loro informazioni personali. Essi scrissero immediatamente una lettera di spiegazioni da inviare ai clienti e crearono una linea telefonica diretta per rispondere alle domande dei clienti. Inoltre, offrirono un anno di monitoraggio del credito per ogni cliente incluso nel database per cercare di impedire il furto di identità.

Sfortunatamente, questi sforzi non misero fine ai loro problemi. Sebbene non vi fosse stata alcuna indicazione che i dati persi fossero stati utilizzati per scopi illeciti, furono intentate varie azioni legali collettive negli Stati Uniti, in Francia e nel Regno Unito da parte di clienti che avevano accusato Contoso di grave violazione dei diritti alla privacy dei clienti. La storia fu subito ripresa dai principali media e culminò in un articolo di due pagine sul Wall Street Journal. Poche settimane dopo la perdita del portatile, le azioni dell'azienda persero l'8% del loro valore a causa del probabile effetto di questa vicenda sulla vendita del suo prodotto. Inoltre, i costi complessivi di questo incidente ammontarono a circa $600.000".

Nella tabella seguente viene mostrato un riepilogo ragionevole dei costi associati alla storia precedente.

 
<table style="border:1px solid black;">
<colgroup>
<col width="50%" />
<col width="50%" />
</colgroup>
<thead>
<tr class="header">
<th style="border:1px solid black;" >Voce di costo</th>
<th style="border:1px solid black;" >Importo</th>
</tr>
</thead>
<tbody>
<tr class="odd">
<td style="border:1px solid black;">Costo del personale relativo alla perdita, incluso il recupero dei dati e i costi di notifica ai clienti.</td>
<td style="border:1px solid black;">$45.000</td>
</tr>
<tr class="even">
<td style="border:1px solid black;">Costi aggiuntivi, per le relazioni per il pubblico e gli azionisti e per le chiamate al call center.</td>
<td style="border:1px solid black;">$135.000</td>
</tr>
<tr class="odd">
<td style="border:1px solid black;">Costi per i clienti interessati (monitoraggio del credito per i clienti interessati).</td>
<td style="border:1px solid black;">$80.000</td>
</tr>
<tr class="even">
<td style="border:1px solid black;">Danni legali, incluse le ammende, le spese legali e i costi relativi a una causa civile.</td>
<td style="border:1px solid black;">$165.000</td>
</tr>
<tr class="odd">
<td style="border:1px solid black;">Mancato introito a causa dei clienti perduti (250 clienti perduti a $700 a cliente)</td>
<td style="border:1px solid black;">$175.000</td>
</tr>
<tr class="even">
<td style="border:1px solid black;">Totale</td>
<td style="border:1px solid black;">$600.000</td>
</tr>
</tbody>
</table>
  
Sfortunatamente, i portatili sono bersagli facili per i ladri. Accadono sempre con crescente regolarità nuove vicende riguardanti aziende che hanno perso accidentalmente o che hanno subito il furto dei loro portatili con informazioni riservate personali o relative ai clienti. Sebbene la storia precedente sia fittizia, un numero sempre maggiore di organizzazioni sta apprendendo che i costi di una divulgazione di tali informazioni sono enormi, talvolta anche superiori a quelli a cui si fa riferimento in questa storia.
  
Sono disponibili molti calcolatori che possono essere di aiuto nel calcolo del costo vero e proprio di una violazione della privacy, incluso il [Privacy Breach Impact Calculator](http://www.informationshield.com/privacybreachcalc.html) disponibile sul sito Web di Information Shield, un provider globale di procedure per la sicurezza delle informazioni.
  
#### Controllo del danno
  
Le organizzazioni che subiscono un incidente in cui si verifica una divulgazione delle informazioni vanno incontro a immediati costi operativi diretti. Gli esempi comprendono investigazioni interne, linee telefoniche dirette per i consumatori, documentazione di supporto e di training per il personale del call center, avvisi tramite posta diretta ai clienti, servizi di monitoraggio delle carte di credito e operazioni pubblicitarie e di marketing dirette a risolvere le preoccupazioni dei clienti. Inoltre, è probabile che un'iniziativa strategica di IT venga implementata per impedire che un tale incidente si verifichi ancora. Tutte queste attività richiedono un notevole impegno da parte della dirigenza che distoglie le organizzazioni da quella che è la loro vera attività.
  
#### Danneggiamento del marchio e perdita di fiducia
  
È difficile misurare l'impatto della perdita della propria reputazione, il risentimento dei clienti per la perdita della propria privacy, o la perdita delle relazioni con i partner commerciali. Le circostanze specifiche di ciascun incidente, la fedeltà al marchio e il successo degli sforzi per controllare il danno sono tutti fattori che influiscono sull'entità del danneggiamento che un marchio può subire da un tale evento di divulgazione delle informazioni. In alcuni casi potrebbero servire anni per riguadagnare completamente la fiducia perduta e la stima da parte dei clienti.
  
[](#mainsection)[Inizio pagina](#mainsection)
  
### Rischi normativi
  
Oltre ai rischi aziendali, molte agenzie governative di tutto il mondo stanno rispondendo alle preoccupazioni relative alla privacy dei cittadini stabilendo sanzioni civili e penali per la mancata protezione dei dati privati.
  
#### Considerazioni sulle normative nordamericane
  
Negli Stati Uniti, più di 30 stati hanno approvato delle leggi che richiedono alle organizzazioni (commerciali o meno) di informare i consumatori in caso di divulgazione accidentale o illecita dei dati. La necessità di queste leggi nasce dalla mancata adozione della crittografia per proteggere i dati privati. In altre parole, la crittografia dei dati privati viene esplicitamente prescritta per attenuare i rischi relativi ai dati. Accanto a queste normative statali, sono molte anche le normative federali che prevedono simili restrizioni e sanzioni, inclusi gli atti Health Insurance Portability and Accountability Act (HIPAA), Gramm-Leach-Bliley Act (GLBA) e Sarbanes-Oxley Act (SOX).
  
In Canada, gli atti Personal Information Protection and Electronic Documents Act (PIPEDA) e Personal Health Information Protection Act (PHIPA) autorizzano una protezione rigida delle informazioni e stabiliscono dei requisiti per la protezione dei dati privati.
  
#### Considerazioni sulle normative europee e asiatiche
  
Nell'Unione europea, la direttiva europea sulla protezione dei dati, implementata da ciascun stato membro della UE, limita sensibilmente i dati dei consumatori che possono essere conservati o mantenuti dalle organizzazioni. Queste restrizioni si applicano alle organizzazioni che operano da paesi non europei ma che hanno clienti in Europa. Questa direttiva presenta delle rigide linee guida che stabiliscono quali dati privati possono essere conservati e come possono essere utilizzati, generando ulteriori dibattiti e confusione a livello internazionale su come tale direttiva deve essere applicata in tutto il mondo. Queste problematiche non sono ancora state risolte.
  
Altre importanti normative relative alla protezione dei dati dei consumatori potrebbero riguardare anche la propria organizzazione, ad esempio l'atto Data Protection Act (DPA) del Regno Unito. Come nel caso delle normative canadesi a cui è stato precedentemente fatto riferimento, il DPA autorizza una protezione rigida e stabilisce i requisiti per la protezione dei dati privati, anche se le normative del Canada e del Regno Unito non sono coerenti nel loro approccio all'archiviazione dei dati.
  
Molte nazioni asiatiche stanno sviluppando anche normative formali e stanno tentando di adottare approcci coerenti in organizzazioni quali l'Asia-Pacific Economic Cooperation Telecommunications Working Group ([APECTEL](http://www.apectelwg.org)). Singapore, Cile, Australia, Cina e Indonesia stanno tutti lavorando diligentemente per stabilire un approccio unificato a queste problematiche che rispetti le decisioni pubbliche di ogni nazione in materia di libertà di espressione, libertà politica ed economica e privacy. Un eccellente riepilogo di questi approcci è disponibile nella guida [Caslon Analytics privacy guide](http://www.caslon.com.au/privacyguide6.htm) di Caslon Analytics, una società di consulenza australiana per la ricerca, l'analisi e le strategie.
  
Le organizzazioni con clienti in uno qualsiasi di questi paesi sono soggette a sanzioni civili e talvolta penali per la mancata protezione dei dati privati dei clienti, indipendentemente dal luogo in cui si trova la sede dell'organizzazione stessa. Se la propria organizzazione conserva i dati privati (la cui definizione varia notevolmente), è necessario sviluppare una conoscenza approfondita dei vincoli posti dalle giurisdizioni internazionali sui criteri di archiviazione dei dati. Anche le violazioni accidentali di queste normative possono esporre le organizzazioni a considerevoli sanzioni civili, alla chiusura dell'azienda, a possibili accuse penali e al pagamento di somme ingenti per consulenze legali e a spese processuali. Di conseguenza, molti CEO e membri del consiglio ricercano soluzioni per incrementare la protezione dei dati e garantire la conformità.
  
[](#mainsection)[Inizio pagina](#mainsection)
  
### Attenuare il rischio con Data Encryption Toolkit
  
Microsoft Data Encryption Toolkit for Mobile PC offre due soluzioni efficaci e a basso costo per la crittografia dei dati. Il Toolkit è una risorsa preziosa per qualsiasi professionista della sicurezza informatica che abbia bisogno di risolvere i problemi relativi alla protezione dei dati sui portatili. L'implementazione effettiva delle indicazioni fornite nel Toolkit può aiutare le organizzazioni a soddisfare determinati requisiti normativi. Inoltre, queste tecnologie offrono delle soluzioni particolarmente interessanti perché sono già concesse in licenza con i sistemi operativi Windows XP Professional e Windows Vista.
  
Il Toolkit è basato su Crittografia file system (EFS) e Crittografia unità BitLocker, che offrono entrambi efficaci meccanismi di crittografia ma servono a scopi leggermente differenti. Esso fornisce informazioni dettagliate sul modo in cui funzionano queste tecnologie di protezione. Descrive inoltre gli scenari per i quali ogni tecnologia di protezione risulta appropriata, offre delle procedure consigliate per la distribuzione e prende in considerazione questioni operative quali il recupero dei dati e delle chiavi. Il Toolkit includerà anche lo strumento EFS Assistant, che verrà rilasciato nella prima metà del 2007 per aiutare ad automatizzare la distribuzione e la configurazione di EFS sui computer protetti.
  
Le caratteristiche del Toolkit includono:
  
-   **Bassi costi di acquisizione**. EFS e BitLocker sono già inclusi in alcune versioni del sistema operativo Microsoft Windows. Non sono richieste alcune spese aggiuntive per acquisirli.
  
-   **Bassi costi di gestione**. EFS e BitLocker sono robusti ma semplici e richiedono nessuna o poca manutenzione.
  
-   **Semplicità di distribuzione**: Il Toolkit viene distribuito facilmente in ambienti che impiegano tecnologie di distribuzione software quale il servizio directory di Active Directory® e Microsoft Systems Management Server.
  
-   **Protezione efficace**. EFS e BitLocker sono basati su standard di settore e su algoritmi di crittografia certificati.
  
-   **Minimo impatto per l'utente**. Se viene configurato in maniera efficiente, il Toolkit è quasi interamente trasparente per gli utenti. Sarà richiesto un minimo training tecnico (sebbene sia sempre necessario un training sulla gestione e sull'archiviazione dei dati).
  
-   **Gestione centrale e controllo esteso**. L'implementazione del Toolkit può aiutare le organizzazioni IT a estendere il controllo su tutti i PC portatili da un'infrastruttura di gestione centrale, che può garantire che la conformità sia uniforme.
  
-   **Soluzione uniforme**. Il Toolkit è applicabile ai computer desktop e ai portatili.
  
#### Crittografia unità BitLocker
  
Crittografia unità BitLocker, una nuova funzionalità di Windows Vista, consente di crittografare tutti i dati in maniera continua su un intero volume di un disco rigido. Quando BitLocker è configurato, lavora in background in modo trasparente e consente di utilizzare tranquillamente il PC o le sue applicazioni. BitLocker crittografa l'intero volume e pertanto può impedire molti attacchi che tentano di eludere le protezioni di Windows che non possono essere applicate prima dell'avvio di Windows.
  
BitLocker offre inoltre una protezione avanzata per i dati crittografati utilizzando un modulo hardware di protezione denominato Trusted Platform Module (TPM). I moduli TPM forniscono un supporto di archiviazione non in linea per le chiavi di crittografia principali e un numero di identificazione personale (PIN) opzionale necessario per sbloccare la crittografia del disco. Vengono attualmente distribuiti sui portatili di quasi tutti i più importanti fornitori, inclusi Compaq, Dell, Lenovo e Toshiba.
  
#### Crittografia file system (EFS)
  
EFS fornisce una crittografia continua dei dati per le cartelle e i singoli file selezionati dall'utente. Una volta abilitata la crittografia, l'esperienza dell'utente è trasparente. EFS può anche aiutare a proteggersi dagli utenti malintenzionati che utilizzano alcuni attacchi conosciuti per ottenere l'accesso non autorizzato al proprio computer.
  
#### Microsoft Encrypting File System Assistant
  
Lo strumento Microsoft Encrypting File System Assistant (EFS Assistant) integra EFS; offre un metodo probabilistico automatizzato per rilevare quali file devono essere crittografati. Come EFS, è essenzialmente trasparente per gli utenti. Può essere configurato per eseguire regolarmente la scansione del disco rigido al fine di rilevare nuovi file di dati che sono probabili candidati per la crittografia. Questa funzionalità attenua il rischio che nuovi file di dati degli utenti vengano creati e rimangano non crittografati e quindi esposti ad attacchi.
  
[](#mainsection)[Inizio pagina](#mainsection)
  
### Fasi successive
  
Si consiglia di prendere in considerazione le opzioni per la protezione dei dati riservati sui PC portatili leggendo *Analisi della protezione* di Microsoft Data Encryption Toolkit for Mobile PC. Questo documento aiuterà a comprendere i particolari rischi presentati dai portatili, nonché a conoscere in che modo BitLocker ed EFS possono contribuire ad affrontare tali rischi. È inoltre possibile consultare la *Guida all'amministrazione e alla pianificazione* per orientarsi nel processo di distribuzione di BitLocker ed EFS. Infine, se si desidera utilizzare EFS per proteggere i dati sui PC portatili, è necessario esaminare EFS Assistant come strumento per controllare centralmente EFS nell'ambiente in uso.
  
**Download**
  
[Download di Data Encryption Toolkit for Mobile PC (in inglese)](http://go.microsoft.com/fwlink/?linkid=81666)
  
**Notifiche di Solution Accelerator**
  
[Iscriviti per essere sempre informato](http://go.microsoft.com/fwlink/?linkid=54982)
  
**Commenti**
  
[Inviaci i tuoi commenti o suggerimenti](mailto:secwish@microsoft.com?subject=panoramica%20generale%20su%20data%20encryption%20toolkit%20for%20mobile%20pc%20su%20technet)
  
[](#mainsection)[Inizio pagina](#mainsection)
