---
TOCTitle: 'Starter Kit Rimozione malware: Panoramica'
Title: 'Starter Kit Rimozione malware: Panoramica'
ms:assetid: '9c1b20b9-52b1-4807-a38e-34f2b9aff421'
ms:contentKeyID: 20213171
ms:mtpsurl: 'https://technet.microsoft.com/it-it/library/Cc162838(v=TechNet.10)'
author: SharonSears
ms.author: SharonSears
---

Starter Kit Rimozione malware
=============================

### Panoramica

Molte organizzazioni di piccole e medie dimensioni utilizzano software antivirus, ciononostante nuovi virus, worm e altri tipi di software dannoso (*malware*) continuano a infettare un alto numero di computer aziendali. Il malware prolifera a una velocità allarmante e con modalità diverse, il che lo rende particolarmente diffuso oggigiorno.

Questa guida è rivolta ai tecnici generici IT che desiderano informazioni e suggerimenti per poter affrontare efficacemente il problema e limitare le infezioni malware nei computer delle organizzazioni di piccole e medie dimensioni. Queste linee guida forniscono una serie di attività che gli utenti provvisti di una licenza di Windows possono eseguire gratuitamente per creare lo Starter Kit Rimozione malware. Sono inclusi anche suggerimenti per ottenere strumenti gratuiti per l'analisi antimalware. È possibile utilizzare questi strumenti insieme al kit per eseguire analisi, rilevare i problemi e rimuovere il malware dal computer.

Queste linee guida comprendono le seguenti sezioni:

-   [Pianificazione della risposta](http://technet.microsoft.com/it-it/library/cc162851.aspx)

-   [Come determinare se si ha un problema](http://technet.microsoft.com/it-it/library/cc162845.aspx)

-   [Gestione di un'infezione](http://technet.microsoft.com/it-it/library/cc162836.aspx)

-   [Riepilogo](http://technet.microsoft.com/it-it/library/cc162859.aspx)

![](/security-updates/images/Cc162838.note(it-it,TechNet.10).gif)**Nota:**

Le linee guida per questo kit sono destinate all'utilizzo insieme ad altri strumenti antimalware. Il kit non sostituisce altri metodi di protezione dal malware.

##### In questa pagina

[](#ecaa)[Minacce malware](#ecaa)
[](#ebaa)[In che modo il malware viene introdotto nel computer?](#ebaa)

### Minacce malware

Il primo passaggio per il contenimento della diffusione del malware si basa sulla comprensione delle diverse tecnologie e tecniche utilizzate dagli autori di malware per attaccare i computer. Le minacce malware sono rivolte direttamente a utenti e computer. Tuttavia, è anche importante sapere che la maggior parte delle minacce proviene da malware indirizzato all'utente e non al computer. Se un utente con privilegi di amministratore viene indotto con l'inganno ad avviare un attacco, le azioni del codice dannoso risultano molto più potenti. Un attacco di questo tipo causa in genere molti più danni rispetto a uno che sfrutti una falla o una vulnerabilità di protezione in un'applicazione o nel sistema operativo.

La sezione "Pianificazione della risposta" di questo starter kit si concentra sui tipi di rischi legati agli attacchi malware al computer e su come prepararsi ad affrontare un attacco malware con il kit Ambiente preinstallazione di Windows (Windows Preinstallation Environment, Windows PE), che queste linee guida consigliano di utilizzare in combinazione con altri programmi gratuiti antimalware.

![](/security-updates/images/Cc162838.note(it-it,TechNet.10).gif)**Nota:**

I suggerimenti e le informazioni prescrittive forniti in queste linee guida non sono pensati per ambienti complessi, per i quali è necessario l'intervento di specialisti di infrastrutture. Per informazioni dettagliate su questo argomento, vedere [Guida alla difesa antivirus a più livelli](http://go.microsoft.com/fwlink/?linkid=28732).

[](#mainsection)[Inizio pagina](#mainsection)

### In che modo il malware viene introdotto nel computer?

Il malware utilizza diversi metodi per introdursi e replicarsi all'interno dei computer. La seguente tabella elenca le minacce malware più diffuse tra le organizzazioni e fornisce esempi di strumenti utili ad attenuarle.

**Tabella 1: Minacce malware e soluzioni di attenuazione**

 
<table style="border:1px solid black;">
<colgroup>
<col width="33%" />
<col width="33%" />
<col width="33%" />
</colgroup>
<thead>
<tr class="header">
<th style="border:1px solid black;" >Minaccia</th>
<th style="border:1px solid black;" >Descrizione</th>
<th style="border:1px solid black;" >Attenuazione</th>
</tr>
</thead>
<tbody>
<tr class="odd">
<td style="border:1px solid black;">Posta elettronica</td>
<td style="border:1px solid black;">La posta elettronica è il meccanismo di trasporto per eccellenza di molti attacchi malware.</td>
<td style="border:1px solid black;"><ul>
<li>Filtri posta indesiderata</li>
<li>Programmi di analisi antivirus e antispyware in tempo reale</li>
<li>Formazione dell'utente</li>
</ul></td>
</tr>
<tr class="even">
<td style="border:1px solid black;">Phishing</td>
<td style="border:1px solid black;">Gli attacchi di phishing mirano a indurre gli utenti a rivelare i propri dati personali, ad esempio il numero della carta di credito o altre informazioni finanziarie o riservate. Sebbene questi attacchi vengano utilizzati raramente per diffondere malware, rappresentano tuttavia un problema di protezione non indifferente per l'alto rischio di divulgazione di informazioni riservate.</td>
<td style="border:1px solid black;"><ul>
<li>Filtri posta indesiderata</li>
<li>Blocchi popup</li>
<li>Filtri antiphishing</li>
<li>Formazione dell'utente</li>
</ul></td>
</tr>
<tr class="odd">
<td style="border:1px solid black;">Supporti rimovibili</td>
<td style="border:1px solid black;">Questa minaccia comprende dischi floppy, CD-ROM o DVD-ROM, unità Zip, unità USB e schede di memoria (supporti multimediali), come quelle utilizzate nelle fotocamere digitali e nei dispositivi mobili.</td>
<td style="border:1px solid black;"><ul>
<li>Programmi di analisi antivirus e antispyware in tempo reale</li>
<li>Formazione dell'utente</li>
</ul></td>
</tr>
<tr class="even">
<td style="border:1px solid black;">Download da Internet</td>
<td style="border:1px solid black;">Il malware può essere scaricato direttamente dai siti Web, ad esempio i siti di networking sociale.</td>
<td style="border:1px solid black;"><ul>
<li>Protezione dei browser</li>
<li>Programmi di analisi antivirus e antispyware in tempo reale</li>
<li>Formazione dell'utente</li>
</ul></td>
</tr>
<tr class="odd">
<td style="border:1px solid black;">Messaggistica immediata</td>
<td style="border:1px solid black;">Molti programmi di messaggistica immediata consentono agli utenti di condividere i file con i membri del proprio elenco di contatti; ciò rappresenta un efficace mezzo di diffusione del malware. Inoltre, numerosi attacchi malware vengono rivolti direttamente a questi programmi.</td>
<td style="border:1px solid black;"><ul>
<li>Programmi di analisi antivirus e antispyware in tempo reale</li>
<li>Firewall personali</li>
<li>Limitazione dei programmi non autorizzati</li>
<li>Formazione dell'utente</li>
</ul></td>
</tr>
<tr class="even">
<td style="border:1px solid black;">Reti peer-to-peer (P2P)</td>
<td style="border:1px solid black;">Per avviare la condivisione dei file, l'utente installa un componente client del programma P2P tramite una porta di rete approvata, ad esempio la porta 80. In Internet sono disponibili numerosi programmi P2P.</td>
<td style="border:1px solid black;"><ul>
<li>Programmi di analisi antivirus e antispyware in tempo reale</li>
<li>Limitazione dei programmi non autorizzati</li>
<li>Formazione dell'utente</li>
</ul></td>
</tr>
<tr class="odd">
<td style="border:1px solid black;">Condivisioni file</td>
<td style="border:1px solid black;">Un altro meccanismo di trasporto per i codici dannosi è rappresentato da computer configurati per consentire la condivisione dei file tramite una condivisione di rete.</td>
<td style="border:1px solid black;"><ul>
<li>Programmi di analisi antivirus e antispyware in tempo reale</li>
<li>Firewall personali</li>
<li>Formazione dell'utente</li>
</ul></td>
</tr>
<tr class="even">
<td style="border:1px solid black;">Siti Web non autorizzati</td>
<td style="border:1px solid black;">Gli sviluppatori di siti Web dannosi possono utilizzare le funzionalità Web per tentare di distribuire malware o materiale improprio.</td>
<td style="border:1px solid black;"><ul>
<li>Protezione dei browser</li>
<li>Blocchi popup</li>
<li>Filtri antiphishing</li>
<li>Formazione dell'utente</li>
</ul></td>
</tr>
<tr class="odd">
<td style="border:1px solid black;">Exploit remoto</td>
<td style="border:1px solid black;">Il malware potrebbe tentare di sfruttare una specifica vulnerabilità di un servizio o di un'applicazione per autoreplicarsi. I worm di Internet spesso utilizzano questa tecnica.</td>
<td style="border:1px solid black;"><ul>
<li>Aggiornamenti per la protezione</li>
<li>Firewall personali</li>
</ul></td>
</tr>
<tr class="even">
<td style="border:1px solid black;">Analisi della rete</td>
<td style="border:1px solid black;">Gli autori di malware utilizzano questo meccanismo per analizzare le reti alla ricerca di computer vulnerabili che dispongono di porte aperte o per attaccare gli indirizzi IP in modo casuale.</td>
<td style="border:1px solid black;"><ul>
<li>Aggiornamenti software</li>
<li>Firewall personali</li>
</ul></td>
</tr>
<tr class="odd">
<td style="border:1px solid black;">Attacco con dizionario</td>
<td style="border:1px solid black;">Gli autori di malware utilizzano questo metodo per individuare la password di un utente tentando tutte le parole di un dizionario finché non arrivano a quella corretta.</td>
<td style="border:1px solid black;"><ul>
<li>Criterio per password complesse</li>
<li>Formazione dell'utente</li>
</ul></td>
</tr>
</tbody>
</table>
 

Dal punto di vista della protezione, la soluzione più immediata sembrerebbe il blocco di tutti questi metodi di trasporto del malware, tuttavia ciò limiterebbe notevolmente l'utilità dei computer dell'organizzazione. È probabile che l'esigenza dell'utente sia di consentire l'esecuzione di alcuni o tutti questi metodi, ma anche di limitarli. Non esiste un'unica soluzione antimalware adatta a tutte le organizzazioni, pertanto è necessario valutare i requisiti e i rischi legati ai computer dell'organizzazione prima di decidere la migliore strategia di protezione contro il malware e i tentativi di sfruttamento delle vulnerabilità.

Microsoft è sempre fortemente impegnata nella protezione del software e dei servizi e collabora con i propri partner al fine di contrastare le minacce malware. Di seguito sono elencate alcune recenti soluzioni Microsoft per la riduzione dell'impatto delle minacce malware:

-   Sviluppo di strumenti di protezione come Windows Defender, Microsoft Forefront, Windows Live™ OneCare Safety Scanner, lo Strumento di rimozione malware e altre risorse disponibili tramite il Centro sicurezza PC Windows. Per ulteriori informazioni su questi e altri strumenti per la protezione, vedere le pagine [TechNet Security Center](http://www.microsoft.com/italy/technet/security/default.mspx) o [Sicurezza a casa](http://go.microsoft.com/fwlink/?linkid=42641) su Microsoft.com.

-   [Microsoft Malware Protection Center](http://www.microsoft.com/security/portal/) (in inglese) che fornisce le ultime informazioni sulle principali minacce a desktop e posta elettronica per i computer con Windows.

-   [Microsoft Security Response Alliance](http://www.microsoft.com/security/msra/default.mspx) (in inglese) che fornisce informazioni su Microsoft Virus Initiative (MVI), Virus Information Alliance (VIA) e altre organizzazioni.

-   Supporto delle normative per l'eliminazione della posta indesiderata e collaborazione con le autorità competenti e i provider di servizi Internet (ISP) per perseguire gli autori di posta indesiderata. Per informazioni relative a una collaborazione dedicata all'impegno contro malware e altri attacchi, vedere [America Online, Microsoft e Yahoo! uniscono le forze contro la posta indesiderata](http://www.microsoft.com/presspass/press/2003/apr03/04-28joinforcesantispampr.mspx).

**Download**

[Scarica lo Starter Kit Rimozione malware (in inglese)](http://go.microsoft.com/fwlink/?linkid=93108)

**Notifiche di aggiornamento**

[Iscriviti per ottenere ulteriori informazioni su aggiornamenti e nuove versioni (in inglese)](http://go.microsoft.com/fwlink/?linkid=54982)

**Commenti e suggerimenti**

[Inviaci commenti o suggerimenti](https://technet.microsoft.com/it-it/mailto:secwish?subject=malware%20removal%20starter%20kit)

[](#mainsection)[Inizio pagina](#mainsection)
