---
TOCTitle: Revoca e autori disconnessi
Title: Revoca e autori disconnessi
ms:assetid: 'a9cf0541-9101-4e90-9c56-7c1b9a8deca6'
ms:contentKeyID: 18824733
ms:mtpsurl: 'https://technet.microsoft.com/it-it/library/Cc747631(v=WS.10)'
author: SharonSears
ms.author: SharonSears
---

Revoca e autori disconnessi
===========================

Gli autori che pubblicano contenuto protetto e successivamente desiderano utilizzare di nuovo il contenuto devono avere una licenza d'uso. Per la pubblicazione in linea, la licenza d'uso viene ottenuta tramite lo stesso meccanismo utilizzato per qualsiasi destinatario di contenuto protetto ma, per impostazione predefinita, assegna all'autore diritti completi sul contenuto. Qualora la licenza di pubblicazione comprenda una condizione d'uso che richiede la presenza di un elenco di revoche, l'applicazione abilitata per RMS scarica tale elenco dalla rete.

Un autore disconnesso dalla rete aziendale, tuttavia, ha difficoltà a ottenere un elenco di revoche. Per ovviare a questo inconveniente, il certificato concessore di licenze client utilizzato per la pubblicazione non in linea rilascia un tipo speciale di licenza, denominato licenza di proprietario, oltre alla licenza di pubblicazione. Una licenza di proprietario consente all'autore di utilizzare il contenuto dopo la protezione. Anche se il modello di criteri per i diritti specificato per il contenuto richiede un elenco di revoche, una licenza di proprietario non prevede mai un elenco di revoche come requisito. In questo modo gli autori disconnessi possono continuare a lavorare sul contenuto dopo la pubblicazione senza dover ottenere un elenco di revoche necessario.
