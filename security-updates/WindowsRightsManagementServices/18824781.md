---
TOCTitle: Impostazione dei servizi di certificazione e gestione licenze sul primo server
Title: Impostazione dei servizi di certificazione e gestione licenze sul primo server
ms:assetid: 'cce29a2f-984f-48ed-9187-0eb68286ec5b'
ms:contentKeyID: 18824781
ms:mtpsurl: 'https://technet.microsoft.com/it-it/library/Cc747756(v=WS.10)'
author: SharonSears
ms.author: SharonSears
---

Impostazione dei servizi di certificazione e gestione licenze sul primo server
==============================================================================

Per configurare RMS in un insieme di strutture, è necessario innanzitutto eseguire l'installazione e il provisioning su un server. Il primo server da distribuire è il server di certificazione principale. Questo server fornisce il supporto per la certificazione e la gestione licenze e può essere utilizzato come unico server in una configurazione a server singolo o come server iniziale di un cluster di certificazione principale.

Ruoli, autorizzazioni e diritti necessari per l'installazione e il provisioning di server RMS aggiuntivi
--------------------------------------------------------------------------------------------------------

Per installare RMS, è necessario accedere con un account dotato di privilegi di amministrazione locale. Inoltre, è necessario aver effettuato l'accesso a un dominio con un account di dominio valido, per consentire ad Active Directory di autenticare RMS. Qualora si stia distribuendo RMS in un ambiente in cui l'infrastruttura Active Directory utilizza la modalità nativa di Microsoft Windows 2000, RMS potrebbe non leggere l'attributo memberOf degli oggetti Active Directory quando si cerca di espandere l'appartenenza al gruppo in Active Directory. Per consentire la lettura dell'attributo memberOf, l'account di servizio di RMS deve essere un account di dominio appartenente al gruppo Accesso compatibile precedente a Windows 2000 contenuto nell'insieme di strutture Se sono stati distribuiti gruppi con appartenenza nascosta, è necessario anche configurare l'account del servizio RMS con autorizzazioni che lo abilitano a leggere l'appartenenza nascosta.

| ![](/security-updates/images/Cc747756.note(WS.10).gif)Nota                                                   |
|-------------------------------------------------------------------------------------------------------------------------|
| L'account di servizio di RMS non può essere lo stesso account di dominio utilizzato per l'installazione di Windows RMS. |

Processi di installazione e provisioning del server iniziale
------------------------------------------------------------

La distribuzione del server RMS comprende due passaggi. Innanzitutto, il software del server RMS deve essere installato insieme a tutto il relativo software di supporto, come IIS, Accodamento messaggi e ASP.NET. Per ulteriori informazione sull'installazione, vedere "Per installare RMS con Service Pack 1" in “Utilizzo di un server RMS”, in questa documentazione.

| ![](/security-updates/images/Cc747756.note(WS.10).gif)Nota                                                                                                                               |
|-----------------------------------------------------------------------------------------------------------------------------------------------------------------------------------------------------|
| RMS può anche essere installato dal prompt dei comandi. Per ulteriori informazioni, vedere “Installazione di RMS da un prompt di comandi” in “Utilizzo di un server RMS”, in questa documentazione. |

Dopo aver installato RMS su un server, è necessario eseguire il provisioning di RMS per l'utilizzo su un singolo sito Web situato sul server. Quando si esegue il provisioning di questo sito Web, molte impostazioni del sito Web vengono modificate e vengono aggiunte alcune directory virtuali. Per ulteriori informazioni su queste modifiche, vedere “Supporto di Internet Information Services per RMS” in “Guida di riferimento tecnico di RMS”, in questa documentazione.

È possibile utilizzare il sito Web predefinito presente in IIS oppure creare un nuovo sito Web. Per eseguire il provisioning di RMS su un sito diverso dal sito Web predefinito, è necessario creare il sito Web prima di avviare il processo di provisioning. Se si sta utilizzando il sito Web predefinito per altri scopi, si dovrebbe creare un nuovo sito per RMS, in modo da conservare la configurazione predefinita per il sito Web predefinito

Quando si fa clic su **Amministrazione di Windows RMS** in **Start**, appare la pagina **Amministrazione globale**. In questa pagina è possibile avviare il processo di provisioning su un sito Web. Per eseguire il provisioning del primo server RMS, è necessario fornire le seguenti informazioni:

-   Specificare il nome dei database da utilizzare come database di configurazione, registrazione attività e servizi directory di RMS.
    Se il nome dell'istanza di SQL Server non coincide con il nome del server locale, è necessario configurarla come istanza remota di SQL Server, anche se tutti i componenti sono installati in un singolo server.
    Durante il provisioning, l'account utente attualmente connesso deve avere le autorizzazioni per creare database sul server di database.
-   Specificare l'account da utilizzare come account di servizio RMS. Per una configurazione locale è possibile impostare l'account Sistema locale, il cui utilizzo non è però consigliato a causa dei problemi di protezione intrinseci dell'esecuzione di un servizio con privilegi di sistema locale.
    Per un'installazione comprendente un'istanza remota di SQL Server o più server RMS, è necessario specificare un account di dominio. Questo account di dominio deve avere privilegi di ricerca per Active Directory e verrà utilizzato per creare il pool di applicazioni di IIS utilizzato per l'esecuzione della console di amministrazione. Se non si sta aggiornando o utilizzando un database esistente, l'account del servizio RMS richiede privilegi di creazione di database. Se si utilizzano database esistenti, l'account necessita di autorizzazioni per ciascuno dei database RMS.
-   Specificare l'URL da utilizzare per accedere al sito Web. Il valore predefinito è il nome del sito di cui si sta eseguendo il provisioning, ad esempio Sito Web predefinito se si sta eseguendo il provisioning di un server con un'installazione predefinita di IIS. È possibile specificare un URL personalizzato per accedere a un sito Web diverso, ad esempio, per supportare un URL di bilanciamento del carico oppure per supportare sia l'accesso alla rete Intranet che a Internet. È necessario verificare che l'URL personalizzato funzioni, inoltre occorre aggiungere il nome del sito in DNS per garantire che le pagine **Amministrazione globale** e **Provisioning** trovino le directory principali virtuali. Se questo URL si riferisce a una distribuzione abilitata per Internet, verificare che il nuovo URL sia accessibile sia da Internet che dalla rete aziendale.
-   Selezionare il meccanismo da utilizzare per proteggere la chiave privata dell'installazione principale da utilizzare per la registrazione. Per impostazione predefinita viene utilizzata la crittografia software e la chiave privata crittografata è registrata nel database di configurazione RMS. Se si utilizza la configurazione predefinita, è necessario specificare una password complessa per la crittografia del valore presente nel database.
    Tuttavia, se sul computer è installato e configurato un dispositivo di protezione hardware (HSM) installato e configurato sul computer, è possibile anche selezionare un provider di servizi di crittografia (CSP) da utilizzare con il dispositivo di protezione hardware e registrare le chiavi private nell'hardware, ad esempio una smart card. RMS richiede un provider RSA completo e nell'elenco dei CSP sono disponibili solo tali provider. L'utilizzo di un HSM per proteggere la chiave privata di RMS è vivamente consigliato.
    Se si utilizza l'opzione del CSP basato su software per proteggere la chiave privata di RMS con una password, conservare tale password in un archivio sicuro per futuri riferimenti. Memorizzare inoltre una copia di backup del database di configurazione con la password. In questo caso, è possibile ripristinare RMS se il database SQL viene danneggiato. Se per qualsiasi motivo si modifica la password, creare una nuova copia di backup del database di configurazione in cui è memorizzata la chiave privata protetta con tale password e quindi inserire entrambe in un archivio sicuro. Per ulteriori informazioni sul modo per eseguire il backup e il ripristino del database di configurazione, vedere “Backup e ripristino del sistema per RMS” in “Pianificazione di una distribuzione RMS”, in questa documentazione.
-   Specificare il nome da utilizzare nel certificato concessore di licenze server. Per impostazione predefinita, viene utilizzato il nome del server.
-   Specificare un server proxy (includendo indirizzo e porta) da utilizzare per accedere a Internet, se appropriato.
-   Specificare un indirizzo di posta elettronica utilizzabile dagli altri amministratori RMS per contattare un amministratore nel caso in cui si verifichino problemi quando l'amministratore cerca di eseguire la registrazione secondaria di un server licenze. Dopo il provisioning dell'installazione principale, è possibile modificare l'indirizzo.
-   Selezionare un metodo per la revoca del certificato concessore di licenze server per controllare chi, oltre ai Servizi di Enrollment Microsoft, può revocare il certificato concessore di licenze server dell'installazione principale. Per utilizzare la revoca di terze parti, è necessario specificare il percorso e il nome del file contenente la chiave pubblica per tale entità di terze parti.

Se si seleziona l'opzione di registrazione in linea, quando si fa clic su **Invia** nella pagina **Provisioning** (dopo aver configurato tutte le opzioni appropriate), RMS genera una coppia di chiavi e invia la chiave pubblica ai Servizi di Enrollment Microsoft. Se si ricevono messaggi di errore, non chiudere la pagina in cui vengono visualizzati gli errori. Una volta risolti gli errori, aprire una finestra di prompt dei comandi e digitare `IISReset` per arrestare e riavviare IIS, tornare alla schermata precedente, reimmettere le informazioni nella schermata di provisioning e fare di nuovo clic su **Invia**. Il Servizio di Enrollment Microsoft crea un certificato concessore di licenze server e lo invia nuovamente al database di configurazione entro pochi minuti. Poiché questo è il primo server di dominio in cui viene installato RMS, questo passaggio costituisce il processo di registrazione del server di certificazione principale.

Se è stata selezionata l'opzione di registrazione fuori linea, il server verrà registrato manualmente presso i Servizi di Enrollment Microsoft una volta completato il processo di provisioning. Prima che il server possa essere utilizzato, il processo di provisioning deve essere stato completato. Per ulteriori informazioni, vedere “Per registrare manualmente un server di certificazione principale” in “Utilizzo di un server RMS”, in questa documentazione.

Terminato il provisioning e registrato un server, i collegamenti della pagina **Amministrazione globale** cambiano. Il collegamento **Effettua il provisioning di RMS in questo sito Web** cambia in **Amministra RMS in questo sito Web**, il collegamento **Aggiungi questo server a un cluster** viene sostituito da **Modifica account di servizio di RMS** e alla pagina viene aggiunto il collegamento **Rimuovi RMS da questo sito Web**.

Questo server iniziale stabilisce l'installazione principale di RMS. L'installazione principale può essere costituita da un singolo server o da un cluster. Dopo avere completato l'installazione e il provisioning del server iniziale, è possibile configurare server aggiuntivi per garantire il supporto per la ridondanza e il bilanciamento del carico per i servizi di certificazione e gestione delle licenze.

Una volta completata la configurazione, è necessario registrare in Active Directory il punto di connessione servizio del cluster di certificazione principale per consentire ai client abilitati per RMS di rilevare il servizio. Per ulteriori informazioni, vedere “Registrazione del punto di connessione del servizio” in “Utilizzo di un server RMS”, in questa documentazione. Se il punto di connessione del servizio non è registrato, il client RMS non potrà essere utilizzato con RMS.

| ![](/security-updates/images/Cc747756.Important(WS.10).gif)Importante                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    |
|-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Prima di avviare l'installazione di RMS sugli altri server, l'installazione e il provisioning di RMS sul primo server devono essere stati completati. RMS supporta la protezione del contenuto per i gruppi di Active Directory che si estendono su più insiemi di strutture. Se la propria organizzazione non dispone di più insiemi di strutture o gruppi che si estendono su più insiemi di strutture, è possibile ottimizzare le prestazioni di emissione delle licenze d'uso sul server RMS modificando il criterio **MaxCrossForestCalls** per i cluster nel database di configurazione RMS. Questo criterio specifica il numero massimo di volte in cui l'appartenenza a un gruppo può oltrepassare i confini di un insieme di strutture. Il valore predefinito è 10. Per modificare il valore in 0, utilizzare il seguente comando SQL:`update DRMS_ClusterPolicies set PolicyData=0 dove PolicyName='MaxCrossForestCalls'` |

Gli argomenti che seguono forniscono la procedura dettagliata richiesta per completare le attività disponibili nella pagina Amministrazione globale di RMS:

-   Per informazioni sul modo in cui utilizzare la procedura di installazione guidata per installare il server iniziale, vedere “Per installare RMS con Service Pack 1” in “Utilizzo di un server RMS”, in questa documentazione.
-   Per informazioni sul modo in cui eseguire il provisioning del server iniziale, vedere “Per eseguire il provisioning del primo server di certificazione principale” in “Utilizzo di un server RMS”, in questa documentazione.
-   Per informazioni sul modo in cui aggiungere i server all'installazione principale per creare un cluster, vedere “[Aggiunta di server per supportare la certificazione e la gestione delle licenze](https://technet.microsoft.com/089ceb62-2a96-444f-ab42-1d5deaabd0c3)”, più avanti in questo argomento.
