---
TOCTitle: Funzionalità di RMS
Title: Funzionalità di RMS
ms:assetid: '4a147e77-8df0-4b12-a3a0-8eb31f5b22dc'
ms:contentKeyID: 18824582
ms:mtpsurl: 'https://technet.microsoft.com/it-it/library/Cc720265(v=WS.10)'
author: SharonSears
ms.author: SharonSears
---

Funzionalità di RMS
===================

RMS offre una soluzione unificata per la protezione dei contenuti. RMS fornisce inoltre alcuni strumenti utilizzabili per l'installazione e configurazione di server, client e account utente per le entità trusted di un sistema RMS. Questa installazione implica le seguenti funzionalità:

-   **Registrazione server**. All'interno di un'organizzazione viene impostato un server di certificazione principale per ciascun insieme di strutture che partecipa al sistema RMS, registrando ciascun server di certificazione principale presso il Servizio di Enrollment Microsoft. Il processo di registrazione può avvenire automaticamente se il server è connesso a Internet, altrimenti è possibile utilizzare la procedura di registrazione non in linea per registrare manualmente il server, inviando una richiesta di registrazione a Microsoft da un altro computer che dispone di connessione Internet. Una volta registrato, al server viene assegnato un certificato concessore di licenze server principale, che lo identifica nella gerarchia di trust RMS dell'organizzazione. Vengono quindi impostati i restanti server dell'organizzazione che faranno parte del sistema, aggiungendoli al cluster del server di certificazione principale di tale struttura, oppure eseguendo una registrazione secondaria di uno o più server licenze presso il server di certificazione principale. Con il processo di registrazione del server vengono stabiliti i certificati che consentono ai server di emettere licenze considerate attendibili da RMS. Per ulteriori informazioni, vedere "Registrazione di RMS" in "Guida di riferimento tecnico di RMS", in questa documentazione.
-   **Installazione del software client**. Il software client RMS di un'organizzazione deve essere installato su tutti i computer client che verranno utilizzati per creare o utilizzare le informazioni protette con RMS. Dopo aver installato il software, il computer deve essere attivato. Il computer viene attivato quando si crea un certificato del computer per l'utente collegato. Il certificato del computer contiene la chiave pubblica del computer. Il processo di attivazione è interno al computer e visibile all'utente.
-   **Certificazione utente**. Le organizzazioni devono identificare gli utenti che sono entità trusted nell'installazione RMS. A tale proposito, RMS rilascia certificati per account con diritti in cui gli account utente vengono associati a una coppia di chiavi, protetta specificatamente per il computer dell'utente. Questi certificati permettono agli utenti di pubblicare e utilizzare i contenuti protetti con RMS. In ogni certificato è presente una chiave pubblica utilizzata per concedere la licenza per le informazioni che devono essere adoperate da tale utente. Per ulteriori informazioni, vedere "Certificazione account RMS" in "Guida di riferimento tecnico di RMS", in questa documentazione.
-   **Registrazione client**. Se vengono utilizzati computer client non connessi alla rete aziendale per pubblicare contenuti protetti con RMS, è necessaria la registrazione dei client. I computer client registrati con RMS ricevono certificati concessori di licenze client, che permettono agli utenti di pubblicare contenuti protetti con RMS quando i computer non sono connessi alla rete aziendale. Per ulteriori informazioni, vedere "Registrazione dei client RMS" in "Guida di riferimento tecnico di RMS", in questa documentazione.
-   **Diritti di utilizzo standard e definizione delle condizioni**. RMS utilizza un vocabolario XML per esprimere i diritti e le condizioni di utilizzo: eXtensible rights Markup Language (XrML), versione 1.2.1. Per ulteriori informazioni, vedere "XrML" in "Guida di riferimento tecnico di RMS", in questa documentazione.
-   **Licenze di pubblicazione per la definizione delle condizioni e dei diritti di utilizzo**. Gli autori possono utilizzare semplici strumenti nelle applicazioni abilitate per RMS per assegnare ai propri contenuti diritti e condizioni di utilizzo specifici, coerenti con le politiche aziendali della propria organizzazione. Tali condizioni e diritti di utilizzo sono definiti in licenze di pubblicazione che specificano gli utenti autorizzati a fruire del contenuto, nonché le modalità di utilizzo e distribuzione dello stesso. Per ulteriori informazioni, vedere "Licenze di pubblicazione" in "Guida di riferimento tecnico di RMS", in questa documentazione.
-   **Licenze d'uso per l'applicazione delle condizioni e dei diritti di utilizzo**. Un utente che riceve un contenuto protetto con RMS deve richiedere e ricevere una licenza d'uso da RMS per poterlo visualizzare. Una licenza d'uso viene concessa a un individuo e include un elenco delle condizioni e dei diritti di utilizzo accordati all'individuo per il contenuto. Un'applicazione abilitata per RMS può ricorrere alle funzionalità della tecnologia RMS per la lettura, l'interpretazione e l'applicazione di diritti e condizioni di utilizzo. Per ulteriori informazioni, vedere "Licenze d'uso" in "Guida di riferimento tecnico di RMS", in questa documentazione.
-   **Crittografia e chiavi**. Il contenuto protetto con RMS è sempre crittografato. Le applicazioni abilitate per RMS si avvalgono di chiavi simmetriche per crittografare i contenuti. A tutti i server, i computer client e gli account utente RMS SP1 è associata una coppia di chiavi RSA a 1024 bit. RMS utilizza queste coppie di chiavi per crittografare la chiave del contenuto nelle licenze di pubblicazione e d'uso e per firmare i certificati e le licenze RMS, in modo da garantire l'accesso solo ad utenti e computer adeguatamente autorizzati. In particolare, la chiave del contenuto è crittografata utilizzando la chiave pubblica del server nella licenza di pubblicazione. Quando l'utente cerca di utilizzare il contenuto protetto, la chiave del contenuto viene crittografata utilizzando la chiave pubblica del certificato per account con diritti contenuta nella licenza d'uso, consentendo la definizione e l'imposizione dei diritti concessi a uno specifico account utente. Per ulteriori informazioni, vedere "Crittografia e chiavi RMS" in "Guida di riferimento tecnico di RMS", in questa documentazione.
-   **Modelli di criteri per i diritti**. Gli amministratori possono creare e distribuire modelli di criteri per i diritti ufficiali che definiscono le condizioni e i diritti di utilizzo per un gruppo predefinito di utenti. Tali modelli offrono un metodo gestibile che consente alle organizzazioni di stabilire le gerarchie di classificazione dei documenti per i propri contenuti. Un'organizzazione può, ad esempio, creare modelli di criteri per i diritti per i propri dipendenti che consentano di assegnare condizioni e diritti di utilizzo diversi per i contenuti riservati, segreti e privati dell'azienda. Le applicazioni abilitate per RMS possono utilizzare tali modelli, che forniscono un metodo semplice e coerente con il quale gli utenti possono applicare i criteri di utilizzo al contenuto. Per ulteriori informazioni, vedere "Modelli di criteri per i diritti" in "Guida di riferimento tecnico di RMS", in questa documentazione.
-   **Elenchi revoche**. Gli amministratori possono creare e distribuire elenchi di revoche che individuano entità compromesse che sono invalidate e sostanzialmente rimosse dal sistema RMS. Tramite un elenco revoche di un'organizzazione è possibile invalidare certificati per account utente o computer specifici. Ad esempio, il certificato relativo all'account con diritti di un impiegato dimissionario può essere aggiunto all'elenco di revoche, in modo che non possa più essere utilizzato per alcuna operazione, come l'acquisizione di nuove licenze di pubblicazione e d'uso. Per ulteriori informazioni, vedere "Revoca RMS" in "Guida di riferimento tecnico di RMS", in questa documentazione.
-   **Criteri di esclusione**. Gli amministratori possono implementare nel server criteri di esclusione che consentano di rifiutare le richieste di licenze in base all'ID utente del richiedente (credenziali di accesso a Windows o ID Microsoft® .NET Passport), al certificato per account con diritti o alla versione dell'archivio protetto. I criteri di esclusione consentono di rifiutare le richieste di nuove licenze effettuate da entità compromesse ma, a differenza delle revoche, non invalidano le entità. Gli amministratori possono inoltre escludere applicazioni compromesse o potenzialmente dannose, in modo che non possano decrittografare i contenuti protetti con RMS. Per ulteriori informazioni, vedere "Esclusione di RMS" in "Guida di riferimento tecnico di RMS", in questa documentazione.
-   **Registrazione attività**. Gli amministratori possono tener traccia e controllare l'utilizzo del contenuto protetto con RMS all'interno di un'organizzazione. Con RMS viene installato il supporto per la registrazione, in modo che le organizzazioni possano disporre di una registrazione delle attività RMS, incluse le licenze di pubblicazione e d'uso concesse o rifiutate. Per ulteriori informazioni, vedere "Gestione delle registrazioni" in "Gestione di un server RMS", in questa documentazione.
-   **Soluzione estensibile e personalizzabile**. RMS può essere esteso in modo da supportare funzionalità aggiuntive, utilizzando l'SDK di Servizi Windows Rights Management.
